BUOOLICA. ECL. V. 13

ΜΕΝ. Montibus in nostris solus tibi certet Amyntas.
Mor. Quid, si idem certet Phoebum superare canendo?
ΜΕΝ. Incipe, Mopse, prior, siquos aut Phyllidis ignes,
Aut Alconis habes laudes, aut jurgia Codri.
Incipe3 pascentes servabit Tityrus haedos.

Mop. Immo haec, in viridi nuper quae cortice fagi
Carmina descripsi et modulans alterna notavi,
Experiar3 tu deinde jubeto certet Amyntas.

ΜΕΝ. Lenta salix quantum pallenti cedit olivae‚
Puniceis humilis quantum saliunca rosetis:

J udicio nostro tantum tibi cedit Amyntas.

MOP. Sed tu desine plura, puer3 successimus antro.
Exstinctum Nymphae crudeli funere Daphnin
Flebant3 vos coruli testes et flumina Nymphis ;

Quum complexa sui corpus miserabile nati

Atque deos atque astra vocat crudelia mate-r.
Non ulli pastos illis egere diebus

Frigida, Daphni, boves ad flumina3 nulla neque amnem
Libavit quadrupes, nec graminis attigit herbam.
Daphni, tuum Poenos etiam ingemuisse leones
Interitum, montesque feri silvaeque loquuntur.
Daphnis et Armenias curru subjungere tigres
Instituit 3 Daphnis thiasos inducere Bacchi,

Et foliis lentas intexere mollibus hastas.

Vitis ut arboribus decori est, ut vitibus uvae,

Ut gregibus tauri, segetes ut pinguibus arvis:
Tu decus omne tuis. Postquam te fata tulerunt,
Ipsa Pales agros atque ipse reliquit Apollo.
Grandia saepe quibus mandavimus hordea sulcis,
Infelix lolium et steriles nascuntur avenae;

Pro molli viola, pro purpureo narcisso

Carduus et spinis surgit paliurus acutis.

Spargite humum foliis, inducite fontibus umbras,
Pastores, mandat fieri sibi tah'a Daphnis 3

Et- tumulum facite, et tumulo superaddite carmen :
Daphnis ego in silvis, hinc usque ad sidera notus,
Formosi pecoris custos, formosior ipse.

ΜΕΝ. Tale tuum carmen nobis, divine poeta,
Quale sopor fessis in gramine, quale per aestum
Dulcis aquae saliente sitim restinguere rivo;

Nec calamis solum aequiparas, sed voce magistrum.

Fortunate puer, tu nunc eris alter ab illo.

Nos tamen haec quocumque modo tibi nostra vicissim

Dicemus, Daphninque tuum tollemus ad astra3

Daphnin ad astra feremus: amavit nos quoque Daphnis.
MOP. An quidquam nobis tali sit munere majus?

