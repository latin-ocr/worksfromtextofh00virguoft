AENEIDos Lm. vn. 253

Fatalis crusti, patulis nec parcere quadris :
“ Heus! etiam mensas consumimus? ” inquit Iulus.
N ec plura alludens. Ea vox audita laborum
Prima tulit finem, primamque loquentis ab ore
Eripuit pater, ac stupefactus numine pressit.
Continuo, “ Salve fatis mihi debita Tellus,
Vosque‚'' ait, ‘⁴ o fidi Trojae salvete Penates.
Hic domus, haec patria est. Genitor mihi talia, namque
Nune repeto, Anchises fatorum arcana reliquit:
Quum te, nate, fames ignota ad litora vectum
Accisis coget dapibus consumere mensas:
Tum sperare domos defessus, ibique memento
Prima locare manu molirique aggere tecta.
Haec erat illa fames3 haec nos suprema manebat,
Exitiis positura modum.
Quare agite, et primo laeti cum lumine solis,
Quae loca, quive habeant homines, ubi moenia gentis,
Vestigemus, et a portu diversa petamus.
Nunc pateras libate J ovi, precibusque vocate
Anchisen genitorem, et vina reponite mensis.”
Sic deinde effatus frondenti tempora ramo
Implicat, et Geniumque loci, primamque deorum
Tellurem, Nymphasque, et adhuc ignota precatur
Flumina3 tum Noctem, Noctisque orientia signa,
Idaeumque J ovem, Phrygiamque ex ordine Matrem,
Invocat, et duplices Coeloque Ereboque parentes.
Hic Pater omnipotens ter ccelo clarus ab alto
Intonuit, radiisque ardentem lucis et auro
Ipse manu quatiens ostendit ab aethere nubem.
Diditur hic subito Trojana per agmina rumor,
Advenisse diem, quo debita moenia condant.
Certatim instaurant epulas, atque omine magno
Crateras laeti statuunt, et vina coronant.

Postera quum prima lustrabat lampade terras
Orta dies, urbem et fines et litora gentis
Diversi explorant ;·haee fontis stagna Numici,
Hunc Thybrim fluvium, hic fortes habitare Latinos.
Tum satus Anchisa delectos ordine ab omni
Centum oratores augusta ad moenia regis
Ire jubet, ramis valatos Palladis omnes,
Donaque ferre viro, pacemque exposcere Teucris.
Haud mora: festinant jussi, rapidisque feruntm·
Passibus. Ipse humili designat moenia fossa,
Moliturque locum3 primasque in litore sedes,
Castrorum in morem, pinnis atque aggere cingit.
Jamque iter emensi, turres ac tecta Latinorum

