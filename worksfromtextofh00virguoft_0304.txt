270 P. VIRGILII MARONIS

Massica qui rastris, et quos de collibus altis Ι
Ain-unci misere patres, Sidicinaque juxta
AEquora3 quique Cales linquunt, amnisque vadosi
Accola Vulturni, pariterque Saticulas asper, ἦ
Oscorumque manus. Teretes sunt aclydes illis ’
Tela: sed haec lento mos est aptare flagello.
Laevas caetra tegit3 falcati cominus enses.
Nec tu carminibus nostris indictus abibis,
OEbale, quem generasse Telon Sebethide nympha
Fertur, Teleboum Capreas quum regna teneret
J am senior; patriis sed non et filius arvis
Contentus, late jam tum ditione premebat
Sarrastes populos, et quae rigat aequora Sarnus,
Quique Rufras Batulumque tenent atque arva Celennae,
Et quos maliferae despectant moenia Abellae:
Teutonico ritu soliti torquere cateias 3
Tegmina queis capitum raptus de subere cortex,
AErataeque micant peltae, micat aereus ensis.
Et te montosae misere in proelia Nersae,
Ufens, insignem fama et felicibus armis:
Horrida praecipue cui genS, assuetaque multo
Venatu nemorum, duris [Equicula glebis.
Armati terram exercent, semperque recentes
Convectare juvat praedas, et vivere rapto.
Quin et Mai-rubia venit de gente sacerdos,
Fronde super galeam et felici conitus oliva,
Archippi regis missu, fortissimus Umbro:
Viperio generi et graviter spirantibus hydris
Spargere qui somnos cantuque manuque Solebat,
Mulcebatque iras, et morsus arte levabat.
Sed non Dardaniae medicari cuspidis ictum
Evaluit 3 neque eum juvere in vulnera cantus
Somniferi, et Marsis quaesitae montibus herbae.
Te nemus Angustiae, vitrea te Fucinus unda,
Te liquidi flevere lacus.
Ibat et Hippolyti proles pulcherrima bello
Virbius, insignem quem mater Aricia misit,
Eductum Egeriae lucis, humentia circum
Litora, pinguis ubi et placabilis ara Dianae.
Namque ferunt fama Hippolytum, postquam arte noverea:
Occiderit, patriasque explerit sanguine poenas
Turbatis distractus equis, ad sidera rursus
AEtheria et superas coeli venisse sub auras,
Paeoniis revocatum herbis et amore Dianae.
Tum Pater omnipotens, aliquem indignatus ab umbris
Mortalem infernis ad lumina surgere vitae,

 

