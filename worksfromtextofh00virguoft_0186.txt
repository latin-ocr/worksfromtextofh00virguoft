152 P. VIRGILII mnoms

Hic canit, ct tua nos en ultro ad limina mittit.

Nos tc, Dardania incensa, tuaque arma secuti,

Nos tumidum sub te permensi classibus aequor,

Idem venturos tollemus in astra nepotes,

Imperiumque urbi dabimus, Tu moenia magnis

Magna para, longumque fugae ne linque laborem.

Mutandae sedes. Non haec tibi litora suasit

Delius, aut Cretae jussit considere, Apollo.

Est locus, Hesperiam Graii cognomine dicunt:

Terra antiqua, potens armis, atque ubere glebae3

OEnotri coluere viri3 nunc fama, minores

Italiam dixisse ducis de nomine gentem.

Hae nobis propriae sedes3 hinc Dardanus ortus,

Iasiusque pater, genus a quo principe nostrum.

Surge age, et haec laetus longaevo dicta parenti

Haud dubitanda refer: Corythum terrasque requirat

Ausonias. Dictaea negat tibi Jupiter arva.’

Talibus attonitus visis ac voce deorum,—

Nec sopor illud erat; sed coram agnoscere vultus,

Velatasque comas, praesentiaque ora videbar3

Tum gelidus toto manabat corpore sudor 2——

Corripio e stratis corpus, tendoque supinas

Ad coelum cum voce manUS, et munera libo

Intemerata focis. Perfecto laetus honore

Anchisen facio certum, remque ordine pando.

Agnovit prolem ambiguam geminosque parentes,

Seque novo veterum deceptum errore locorum.

Tum memorat: ⁶ Nate, Iliacis exercite fatis,

Sola mihi tales casus Cassandra canebat.

Nune repeto, haec generi portendere debita nostro,

Et saepe Hesperiam, saepe Itala regna vocare.

Sed quis ad Hesperiae venturos litora Teucros

Crederet? aut quem tum vates Cassandra moveret?

Cedamus Pha—bo, et moniti meliora sequamur.’

Sic ait: et cuncti dicto paremus ovantes.

Hanc quoque deserimus sedem, paucisque relictis

Vela damus, vastumque cava trabe currimus aequor.
“ Postquam altum tenuere rates, nec jam amplius ullae

Apparent terrae, coelum midique et undique pontus;

Tum mihi caeruleus supra caput adstitit imber,

Noctem hiememque ferens, et inhorruit unda tenebris.

Continuo venti volvunt mare, magnaque surgunt

AEquora3 dispersi jactamur gurgite vasto.

Involvere diem nimbi, et nox humida coelum

Abstulit; ingeminant abruptis nubibus ignes.

Excutimm· cursu, et caecis erramus in undis.

