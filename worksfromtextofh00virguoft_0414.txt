380 P. vmeun MARONIS

AEneas acuit Martem, et se suscitat 1ra‚
Oblato gaudens componi foedere bellum,
Tum socios maestique metum solatur Iuli,
Fata docens3 regique jubet responsa Latino
Certa referre viros, et pacis dicere leges.

Postera vix summos spargebat lumine montes
Orta dies3 quum primum alto se gurgite tollunt.
Solis equi, lucemque elatis naribus efflant:
Campum ad certamen magnae sub moenibus urbis
Dimensi Rutulique viri Teucrique parabant3
In medioque focos et dis communibus aras
Gramineas. Alii fontemque ignemque ferebant,
Velati limo, et verbena tempora vincti.

Procedit legio Ausonidum, pilataque plenis
Agmina se fundunt portis. Hinc Troius omnis
Tyrrhenusque ruit variis exercitus armis3

Haud secus instructi ferro, quam si aspera Martis
Pugna vocet. Nec non mediis in millibus ipsi

” Ductores auro volitant ostroque decori,

Et genus Assaraci Mnestheus, et fortis Asylas,
Et Messapus equum domitor, Neptunia proles.
thue dato signo spatia in sua quisque recessit,
Refigunt tellure hastas, et scuta reclinant.
Tum studio effusae matres, et vulgus inermum,
Invalidique senes, turres et tecta domorum
Obsedere; ah'i portis sublimibus adstant.

At J uno e summo, qui nunc Albanus habetur,—
Tum neque nomen erat, nec honos, aut gloria monti —
Prospiciens tumulo campum aspectabat, et ambas
Laurentum Troumque acies urbemque Latini.
Extemplo Turm· sic est affata sororem,

Diva deam, stagnis quae fluminibusque sonoris
Praesidet3 hunc illi rex aetheris altus honorem
Jupiter erepta pro virginitate sacravit ε

“ Nympha, decus fluviorum, animo gratissima nostro,
Scis, ut te cunctis unam, quaecumque Latinae
Magn-animi J ovis ingratum ascendere cubile,
Praetulerim, coelique lubens in parte locarim:

Disce tuum, ne me incuses, Juturna, dolorem.

Qua visa est fortuna pati, Parcaeque sinebant

Cedere res Latio, Turnum et tua moenia texi:

Nunc juvenem imparibus video concurrere fatis,
Parcarumque dies et vis inimica propinquat.

Non pugnam aspicere hanc oculis, non foedera possum
Tu, pro germano si quid praesentius audes,

Perge3 decet. Forsan miseros meliora sequenturs’

