 

aim-:mos ΗΒ. V. 203

Digna dabis? primam merui qui laude coronam,

Ni me, quae Salium, fortuna inimica tulisset :’'

Et simul his dictis faciem ostentabat, et udo

Turpia membra fimo. Risit pater optimus olli,

Et clipeum efferri jussit, Didymaonis artes,

Neptuni sacro Danais de poste refixum.

Hoc juvenem egregium praestanti munere donat.
Post, ubi confecti cursus, et dona peregit:

“ Nunc, si cui virtus animusque in pectore praesens

Adsit, et evinctis attollat brachia palmis.’'

Sic ait, et geminum pugnae proponit honorem:

Victori velatum auro vittisque juvencum ;

Ensem atque insignem galeam, solatia victo.

Nec mora; continuo vastis cum viribus effert

Ora Dares, magnoque virum se murmure tolh't3

Solus qui Paridem solitus contendere contra,

Idemque ad tumulum, quo maximus occubat Hector,

Victorem Buten immani corpore, qui se

Bebrycia veniens Amyci de gente serebat,

Perculit, et fulva moribundum extendit arena.

Talis prima Dares caput altum in proelia tolh't,

Ostenditque humeros latos, alternaque jactat

Brachia protendens, et verberat ictibus auras.

Quaeritur huic alius: nec quisquam ex agmine tanto

Audet adire virum, manibusque inducere cestus.

Ergo alacris, cunctosque putans excedere palma,

AEneae stetit ante pedes; nec plura moratus,

Tum laeva taurum cornu tenet, atque ita fatur:

‘⁴ Nate dea, si nemo audet se credere pugnae,

Quae finis standi? quo me decet usque teneri?

Ducere dona jube.'’ Cuncti simul ore fremebant

Dardanidae, reddique viro promissa jubebant.

Hic gravis Entellum dictis castigat Acestes,

Proximus ut viridante toro consederat herbae:

“ Entelle, heroum quondam fortissime frustra,

Tantane tam patiens nullo certamine tolli

Dona sines ’.Ρ ubi nunc nobis deus ille, magister

Nequidquam memoratus, Eryx? ubi fama per omnem

Trinacriam, et spolia illa tuis pendentia tectis ?”

Ille sub haec: ‘⁴ N on laudis amor, nec gloria cessit

Pulsa metu ; sed enim gelidus tardante senecta

Sanguis hebet, frigentque effetae in corpore vires.

Si mihi, quae quondam fuerat, quaque improbus iste

Exsultat fidens, si nunc foret illa juventas3

Haud equidem pretio inductus pulchroque juvenco

Venissem: nec dona moror.” Sic deinde locutus

