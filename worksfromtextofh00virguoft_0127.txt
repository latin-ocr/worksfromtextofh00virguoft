GEORGICON LIB. IV.

Saxosumque sonans Hypanis, Mysusque Caicus,
Et gemina auratus taurino cornua vultu
Eridanus, quo non alius per pinguia cul ta
In mare purpureum violentior effluit amnis.
Postquam est in thalami pendentia pumice tecta
Perventum, et nati fletus cognovit inanes
Cyrene, manibus liquidos dant ordine fontes
Germanae, tonsisque serunt mantelia villis 3
Pars epuJis onerant mensas, et plena reponunt
Pocula3 Panchaeis adolescunt ignibus arae;
Et mater,—“ Cape Maeonii carchesia Bacchi:
Oceano libemus,’'—ait. Simu] ipsa precatur
Oceanumque patrem rerum, Nymphasque sorores,
Centum quae silvas, centum quae flumina servant.
Ter liquido ardentem perfudit nectare Vestam ;
Ter flamma ad summum tecti subjecta reluxit :
Omine quo firmans animum, sic incipit ipsa:
“ Est in Carpathio Neptuni gurgite vates,
Caeruleus Proteus, magnum qui piscibus aequor
Et juncto bipedum curru metitur equorum.
Hic nunc Emathiae portus patriamque revisit
Pallenen: hunc et N ymphae veneramur, et ipse
Grandaevus Nereus3 novit namque omnia vates,
Quae sint, quae fuerint, quae mox ventura trahantur.
Quippe ita Neptuno visum est, immania cujus
Armenta et turpes pascit sub gurgite phocas.
Hic tibi, nate, prius vinclis capiendus, ut omnem
Expedi-at morbi causam, eventusque secundet :
Nam sine vi non ulla dabit praecept-a, neque ilium
Orando flectes 3 vim duram et vincula capto
Tende3 doli circum haec demum frangentur inanes.
Ipsa ego te, medios quum sol accenderit aestus,
Quum sitiunt herbae, et pecori jam gratior umbra est,
In secreta senis ducam, quo fessus ab undis
Se recipit, facile ut somno aggrediare jacentem.
Verum ubi correptum manibus vinclisque tenebis,
Tum variae eludent species atque ora ferarum.
Fiet enim subito sus horridus, atraque tigris,
squamosusque draco, et fulva cervice leaena ;
Aut acrem flammae sonitum dabit, atque ita vinclis
Excidet, aut in aquas tenues dilapsus abibit.
Sed, quanto isse magis formas se vertet in omnes,
Tanto, nate, magis contende tenacia vincla3
Donec talis erit, mutato corpore, qualem
Videris, incepto tegeret quum lumina somno.''
Haec ait, et liquidum ambrosiae diffundit odorem,

93

