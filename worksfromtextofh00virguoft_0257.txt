 

Itque reditque viam toties. Quid Thesea, magnum
Quid memorem Alciden Ρ Et mi genus ab Jove summo.''

Talibus orabat dictis, arasque tenebat3
Quum sic orsa loqui vates z ‘⁶ Sate sanguine divum⁷
Tros Anchisiada‚ facilis descensus Averno 3
Noctes atque dies patet atri janua Ditis;
Sed revocare gradum superasque evadere ad auras,
Hoc opUS‚ hic labor est. Pauci, quos aequus amavit
Jupiter, aut ardens evexit ad aethera virtus,
Dis geniti potuere. Tenent media omnia silvae.
Cocytusque sinu labens circumvenit atro.
Quod si tantus amor menti, si tanta cupido est
Bis Stygios innare lacus, bis nigra videre
Tartara, et insano juvat indulgere labori ;
Accipe, quae peragenda prius. Latet arbore opaca
Aureus et foliis et lento vimine ramus,
J unoni infernae dictus sacer: hunc tegit omnis
Lucus, et obscuris claudunt convallibus umbrae.
Sed non ante datur telluris operta subire,
Auricomos quam qui decerpserit arbore fetus.
Hoc sibi pulchra suum ferri Proserpina munus
Instituit. Primo avulso non deficit alter
Aureus 3 et simili frondescit virga metallo.
Ergo alte vestiga oculis, et rite repertum
Carpe manu: namque ipse volens facilisque sequetur,
Si te fata vocant : aliter, non viribus ullis
Vincere, nec duro poteris convellere ferro.
Praeterea jacet exanimum tibi corpus amici,
Heu nescis! totamque incestat funere classenm
Dum consulta petiS, nostroque in limine pendes,
Sedibus hunc refer ante suis, et conde sepulcro.
Duc nigras pecudes 3 ea prima piacula sunto.
Sic demum lucos Stygios, regna invia vivis,
Aspicies.'' Dixit, pressoque obmutuit ore.

AEneas maesto defixus lumina vultu
Ingreditur, linquens antrum3 caecosque volutat
Eventus animo secum. Cui fidus Achates

