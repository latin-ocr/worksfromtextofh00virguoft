A ⁴ .

1061 ’ P. VIRGILII MARoNis
k .’

Et sale tabentes artus in latore ponunt.
Ac primum silici scintillam excudit Achates,
Suscepitque ignem soliis, atque arida circum
Nutrimenta dedit, rapuitque in fomite flammam.
Tum Cererem corruptam undis Cerealiaque arma
Expediimt, fessi rerum, frugesque receptas
Et torrere parant flammis et frangere saxo.
AEneas scopulum interea conscendit, et omnem
Prospectum late pelago petit, Anthea si quem
J actatum vento videat, Phrygiasque biremes,
Aut Capyn, aut celsis in puppibus arma Caici.
Navem in conspectu nullam, tres litore cervos
Prospicit errantes3 hos tota armenta sequuntur
A tergo, et lOngum per valles pascitur agmen.
Constitit hic, arcumque manu celeresque sagittas
Corripuit, fidus quae tela gerebat Achates 3
Ductoresque ipsos primum, capita alta ferentes
Cornibus arboreis, sternit, tum vulgus; et omnem
Miscet agens telis nemora inter frondea turbam.
Nec prius absistit, quam septem ingentia victor

Corpora fundat humi, et numerum cum navibus aequet.

Hinc portum petit, et socios partitur in omnes.
Vina bonus quae deinde cadis onerarat Acestes

Litore Trinacrio, dederatque abeuntibus heros,
Dividit, et dictis maerentia pectora mulcet:

“ Ο socii, neque enim ignari sumus ante malorum,
O passi graviora, dabit (leus his quoque finem.

Vos et Scyllaeam rabiem penitusque sonantes
Accestis scopulos, vos et Cyclopia saxa

Experti. Revocate animos, maestumque timorem
Mittite. ’ Forsan et haec olim meminisse juvabit.
Per varios casus, per tot discrimina rerum
Tendimus in Latium, sedes ubi fata quietas
Ostendunt: illic fas regna resurgere Trojae.
Durate, et vosmet rebus servate secundis.’'

Talia voce refert3 curisque ingentibus aeger
Spem vultu simulat, premit altum corde dolorem.
Illi se praedae accingunt dapibusque futuris:
Tergora deripiunt costis, et viscera nudant,

Pars in frusta secant, veribusque trementia figunt3
Litore ahena locant alii, flammasque ministrant.
Tum victu revocant vires, fusique per herbam
Implentur veteris Bacchi pinguisque ferinae.
Postquam exemta fames epulis, mensaeque remotae,
Amissos longo socios sermone requirunt,

Spemque metumque inter dubii, seu vivere credant,

ἵ

