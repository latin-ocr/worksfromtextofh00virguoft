188 P. V1RG1L11 Minionis ⁸

Exercete odiis3 cinerique haee mittite nostro
Munera. Nullus amor popuIiS, nec soedera sunto.
Exoriare aliquis nostris ex ossibus ultor,

Qui face Dardanios ferroque sequare colonos,
Nunc, olim, quocumque dabunt se. tempore vires.
Litora litoribus contraria, fluctibus undas

Imprecor, arma armis, pugnent ipsique nepotesque& „ ¹

Haec ait, et partes animum versabat in omnes,
Invisam quaerens quam primum abrumpere lucem.
Tum breviter Barcen nutricem affata Sychaei ;
Namque suam patria antiqua cinis ater habebat:
“Annam cara mihi nutrix huc siste sororem3
Dic, corpus properet fluviali spargere lympha,

Et pecudes secum et monstrata piacula ducat:
Sic veniat ; tuque ipsa pia tege tempora vitta.
Sacra J ovi Stygio, quae rite incepta paravi,
Perficere est animus, finemque imponere curis3
Dardaniique rogum capitis permittere flammae.’'
Sic ait. Illa gradum studio celerabat anili.

At trepida et coeptis immanibus effera Dido,
Sanguineam volvens aciem, maculisque trementes
Interfusa genas, et palh'da morte futura,
Interiora domus irrumpit limina, et altos
Conscendit furibunda rogos, ensemque recludit
Dardanium, non hos quaesitum munus in usus.
Hic postquam Iliacas vestes notumque cubile
Conspexit, paulum lacrimis et mente morata,
Incubuitque toro, dixitque novissima verba:

‘⁶ Dulees exuviae, dum fata deusque sinebant,
Accipite hanc animam, meque his exsolvite curis.
Vixi, et, quem dederat cursum fortuna, peregi3
Et nunc magna mei sub terras ibit imago.
Urbem praeclaram statui3 mea moenia vidi3

Ulta virum, poenas inimico a fratre recepi:

Felix, heu nimium felix, si litora tantum
Nunquam Dardaniae tetigissent nostra carinae !''
Dixit: et os impressa toro, “ Moriemur inultae!
Sed moriamur !'' ait. ‘⁶ Sic, sic juvat ire sub umbras.
Hauriat hunc oculis ignem crudelis ab alto
Dardanus, et nostrae secum ferat omina mortis.'' ο

Dixerat: atque illam media inter talia ferro
Collapsam aspiciunt comites, ensemque cruore
Spumantem, sparsasque manus. It clamor ad alta
Atria3 concussam bacchatur fama per urbem.
Lamentis, gemituque, 013 femineo ululatu
Tecta fremunt, resonat magnis plangoribus aether:

 

