AExfflnos ΠΒ. rx. 321

Diffugiunt versi trepida formidine Troe's.
Et si continuo victorem ea cura subisset,
Rumpere claustra manu sociosque immittere portis:
Ultimus ille dies bello gentique fuisset.
Sed furor ardentem caedisque insana cupido
Egit in adversos.
Principio Phalerim et succiso poplite Gygen
Excipit3 hinc raptas fugientibus ingerit hastas
In tergum: J uno vires animumque ministrat,
Addit Halym comitem, et confixa Phegea parma ;
Ignaros deinde in muris Martemque cientes,
Alcandrumque Haliumque Noemonaque Prytanimque3
Lyncea tendentem contra, sociosque vocantem,
Vibranti gladio connixus ab aggere dexter
Occupat : huic uno dejectum cominus ictu
Cum galea longe jacuit caput. Inde ferarum
Vastatorem Amycum, quo non felicior alter
Ungere tela manu, ferrumque armare veneno ;
Et Clytium AEoliden, et amicum Crethea Musis3
Crethea Musarum comitem, cui carmina semper
Et citharae cordi, numerosque intendere nervis ;
Semper equos atque arma virum, pugnasque canebat.

Tandem ductores⁷ audita caede suorum,
Conveniunt Teucri, Mnestheus acerque Serestus ;
Palantesque vident socios, hostemque receptum.
Et Mnestheus, ‘⁶ Quo deinde fugam, quo tenditis ῗ” inquit.
“ Quos alios muros, quae jam ultra moenia habetis ’Β
Unus homo, et vestris, o cives, undique septus
Aggeribus, tantas strages impune per urbem
Ediderit ¹? juvenum primos tot miserit Orco ⁶?
Non infelicis patriae, veterumque deorum,
Et magni AEneae segnes miseretque pudetque?
Talibus accensi firmantur, et agmine denso
Consistunt. Turnus paulatim excedere pugna,
Et fluvium petere, ac partem quae cingitur anmi.
Acrius hoc Teucri clamore incumbere magno,
Et glomerare manum ε ceu saevum turba leonem
Quum telis premit infensis 3 at territus ille,
Asper, acerba tuens, retro redit3 et neque terga
Ira dare aut virtus patitur, nec tendere contra,
Ille quidem hoc cupiens, potis est per tela virosque.
Haud aliter retro dubius vestigia Turnus
Improperata refert, et mens exaestuat ira.
Quin etiam bis tum medios invaserat hostes3
Bis confusa fuga per muros agmina vertit.
Sed manus e castris propere coit omnis in unum.

Y

