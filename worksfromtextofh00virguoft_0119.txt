GEORGICON LIB . IV.

Contemplator: aquas dulces et frondea semper
Tecta petunt. Huc tu jussos asperge sapores,
Trita melisphylla, et cerinthae ignobile gramen;
Tinnitusque cie, et matris quate cymbala circum.
Ipsae consident medicatis sedibus; ipsae

Intima more suo sese in cunabula condent.

Sin autem ad pugnam exierint, (nam saepe duobus
Regibus incessit magno descordia motu)
Continuoque animos vulgi et trepidantia bello
Corda licet longe praesciscere3 namque morantes
Martius ille aeris rauci canor increpat, et vox
Auditur fractos sonitus imitata tubarum3
Tum trepidae inter se coeunt, pennisque coruscant,
Spiculaque exacuunt rostris, aptantque lacertos,
Et eirca regem atque ipsa ad praetoria densae
Miscentur, magnisque vocant clamoribus hostem.
Ergo ubi ver nactae sudum camposque patentes
Erumpunt portis, concurritur ; aethere in alto
Fit sonitus; magnum mixtae glomerantur in orbem,
Praecipitesque cadunt: non densior aere grando,
Nec de concussa tantum pluit ih'ce glandis :

Ipsi per medias acies insignibus alis

Ingentes animos angusto in pectore versant,
Usque adeo obnixi non cedere, dum gravis aut hos,
Aut hos versa fuga victor dare terga subegit.

Hi motus animorum atque haec certamina tanta
Pulveris exigui jactu compressa quiescunt.

Verum ubi ductores acie revocaveris ambo,
Deterior qui visus, eum ne prodigus obsit,

Dede neci3 melior vacua sine regnet in aula.
Alter erit maculis auro squalentibus ardens;

Nam duo sunt genera 3 hie melior, insignis et ore,
Et rutilis clarus squamis3 ille horridus alter
Desidia, latamque trahens inglorius alvum.

Ut binae regum facies, ita corpora plebis:
Namque aliae turpes horrent3 ceu pulvere ab alto
Quum venit, et sicco terram spuit ore viator
Aridus ; elucent aliae, et fulgore coruscant
Ardentes auro et paribus lita corpora guttis.

Haec potior suboles3 hinc coeli tempore certo
Dulcia mella premes 3 nec tantum dulcia, quantum
Et liquida, et durum Bacchi domitura saporem.

At quum incerta volant, coeloque examina ludunt,
Contemnuntque favos, et frigida tecta relinquunt,
Instabiles animos ludo prohibebis inani z
Nec magnus prohibere labor. Tu regibus alas

85

