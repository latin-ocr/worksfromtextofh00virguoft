GEORGICON LIB. Ι.

Vere novo, gelidus canis quum montibus humor
Liquitur‚ et zephyro putris se gleba resolvit,
Depresso incipiat jam tum mihi taurus aratro
Ingemere, et sulco attritus splendescere vomer.
Illa seges demum votis respondit avari
Agricolae, bis quae solem, bis frigora sensit3
Illius immensae ruperunt horrea messes.

At prius ignotum ferro quam scindimus aequor,
Ventos et varium coeli praediscere morem
Cura sit, ac patrios cultusque habitusque locorum,
Et quid quaeque ferat regio, et quid quaeque recuset.
Hic segetes, illic veniunt felicius uvae3
Arborei fetus alibi atque injussa virescunt
Gramina. Nonne vides, croceos ut Tmolus odores,
India mittit ebur, molles sua thura Sabaei;

At Chalybes nudi ferrum, virosaque Pontus
Castorea, Eliadum palmas Epiros equarum?
Continuo has leges aeternaque foedera certis
Imposuit natura locis, quo tempore primum
Deucalion vacuum lapides jactavit in orbem,
Unde homines nati, durum genus. Ergo age, terrae
Pingue solum primis extemplo a mensibus anni
Fortes invertant tauri, glebasque jacentes
Purverulenta coquat maturis solibus aestas:

At si non fuerit tellus fecunda, sub ipsum
Arcturum tenui sat erit suspendere sul003

Illic, officiant laetis ne frugibus herbae,

Hic, sterilem exiguus ne deserat humor arenam.

Alternis idem tonsas cessare novales
Et segnem patiere situ durescere campum3
Aut ibi flava seres mutato sidere farra,

Unde prius laetum siliqua quassante legumen,

Aut tenues fetus viciae tristisque lupini

Sustuleris fragiles calamos silvamque sonantem.

Urit enim l‘mi campum seges, urit avenae3

Urunt Lethaeo perfusa papavera somno.

Sed tamen alternis facilis labor, arida tantum

Ne saturare fimo pingui pudeat sola, neve

Effetos cinerem immundum jactare per agros.

Sic quoque mutatis requiescunt fetibus arva3

Nec nulla interea est inaratae gratia terrae.

Saepe etiam steriles incendere profuit agros,

Atque levem stipulam crepitantibus urere flammis:

Sive inde occultas vires et pabula terrae

Pinguia concipiunt3 sive illis omne per ignem

Excoquitur vitium, atque exudat inutilis hurum-3
D

33

