354 Ρ. vmcrmr MARoms

Fecerat, et tenui telas discreverat auro.
Harum unam juveni supremum maestus honorem
Induit, arsurasque comas obnubit amictu;
Multaque praetcrea Laurentis praemia pugnae
Aggcrat, et longo praedam jubet ordine duci.
Addit equos et tela, quibus spoliaverat hostem.
Υ iuxerat et post terga manUS, quos mitteret umbris
Inferias, caeso sparsuros sanguine flammam3
Indutosque jubet truncos hostilibus armis
Ipsos ferre duces, lnimicaque nomina figi.
Ducitur infelix aevo confectus Acoetes,
Pectora nunc foedans pugnis, nunc unguibus ora ;
Sternitur, et toto projectus corpore terrae.
Ducunt et Rutulo perfusos sanguine currus.
Post bellator equus, positis insignibus, AEthon
It lacrimans, guttisque humectat grandibus ora.
Hastam alii galeamque ferunt3 nam cetera Turnus
Victor habet. Tum maesta phalanx Teucrique sequuntur,
Tyrrhenique duces, et versis Arcades armis.
Postquam omnis longe comitum processerat ordo,
Substitit AEneas‚ gemituque haec addidit alto:
“ Nos alias hinc ad lacrimas eadem horrida beni
Fata vocant. Salve aeternum mihi, maxime Paua,
AEternumque vale.” Nec plura effatus ad altos
Tendebat muros, gressumque in castra ferebat.
Jamque oratores aderant ex urbe Latina,
Velati ramis oleae, veniamque rogantes:
Corpora, per campos ferro quae fusa jacebant,
Redderet, ac tumulo sineret succedere terrae;
Nullum cum victis certamen ct aethere cassis3
Parceret hospitibus quondam socerisque voeatis.
Quos bonus AEneas, haud aspernanda precanteS,
Prosequitur venia, et verbis haec insuper addit:
‘⁶ Quaenam vos tanto fortuna indigna, Latini,
Implicuit bello, qui nos fugiatis amicos Ρ
Pacem me exanimis et Martis sorte peremtis
Oratis? equidem et vivis concedere vellem.
Nec veni, nisi fata locum sedemque dedissent3
Nec belhim cum gente gero: rex nostra reliquit
Hospitia, et Turni potius se credidit armis.
AEquius huic Turnum fuerat se opponere morti.
Si bellum finire manu, si pellere Teucros
Apparat, his mecum decuit concurrere telis3
Vixet, cui vitam deus aut sua dextra dedisset„

Nunc ite, et miseris supponite civibus ignem.’'
Dixerat AEneas. Olli obstupuere silentes ;

