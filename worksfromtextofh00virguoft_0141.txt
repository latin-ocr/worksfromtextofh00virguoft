AENEIDOS LIB. 1.

Sive extrema pati, nec jam exaudire vocatos,
Praecipue pius AEneas, nunc acris Oronti,
Nunc Amyci casum gemit et crudelia secum
Fata Lyci, fortemque Gyan, fortemque Cloanthum.
Et jam finis erat : quum Jupiter aethere summo
Despiciens mare velivolum terrasque jacentes,
Litoraque et latos populos, sic vertice coeh'
Constitit, et Libyae defixit lumina regnis.
Atque illum tales jactantem pectore curas,
Tristior et lacrimis oculos suffusa nitentes
Alloquitur Venus: “ O qui res hominumque deumque
AEternis regis imperiis, et fulmine terres,
Quid meus AEneas in te committere tantum, ,
Quid Troes potuere, quibus, tot funera passis,
Cunctus ob Italiam terrarum clauditur orbis Ρ
Certe hinc Romanos olim, volventibus annis,
Hinc fore ductores, revocato a sanguine Teucri,
Quj mare, qui terras omni ditione tenerent,
Pollicitus : quae te, genitor, sententia vertit P
Hoc equidem occasum Trojae tristesque ruinas
solabar, fatis contraria fata rependens.
Nunc eadem fortuna viros tot casibus actos
Insequitur. Quem das finem, rex magne, laborum?
Antenor potuit, mediis elapsus Achivis,
Illyricos penetrare sinus atque intima tutus
Regna Liburnorum, et fontem superare Timavi,
Unde per ora novem vasto cum murmure montis
It mare proruptum, et pelago premit arva sonanti.
Hic tamen ille urbem Patavi sedesque locavit
Teucrorum, et genti nomen dedit, armaque fixit
Troia3 nunc placida compostus pace quiescit:
Nos, tua progenies, coeli quibus annuis arcem,
Navibus, infandum ἱ amissis, unius ob iram
Prodimur, atque Italis longe disjungimur oris.
Hie pietatis honos P sic nos in sceptra reponis Ρ
Olli subridens hominum sator atque deorum
Vultu quo coelum tempestatesque serenat,
Oscula libavit natae 3 dehinc talia fatur:
“ Parce metu, Cytherea3 manent immota tuorum
Fata tibi ; cernes urbem et promissa Lavini
Moenia, sublimemque feres ad sidera coeli
Magnanimum AEnean3 neque me sententia vertit.
Hic—tibi fabor enim, quando haec te cura remordet,
Longius et volvens fatorum arcana movebo—-
Bellum ingens geret Italia, populosque feroces
Contundet3 moresque viris et moenia ponet,

107

