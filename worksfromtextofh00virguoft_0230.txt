196 P. vrnG1L11 MARONIS

Esse putet: caedit binas de more bidentes,
Totque sues, totidem nigrantes terga juvencos3
Vinaque fundebat pateriS‚ animamque vocabat
Anchisae magni manesque Acheronte remissos.
Nec non et socii, quae cuique est copia, laeti
Dona ferunt, onerant araS‚ mactantque juvencos:
Ordine ahena locant alii, fusique per herbam
Subjiciunt veribus prunas, et viscera torrent.

Exspectata dies aderat, nonamque serena
Auroram Phaethontis equi jam luce vehebant3
Famaque finitimos et clari nomen Acestae
Excierat: laeto complerant litora coetu,

Visuri AEneadaS, pars et certare parat-i.

Munera principio ante oculos circoque locantur
In medio, sacri tripodes, viridesque coronae,

Et palmae, pretium victoribus, armaque, et ostro
Perfusae vestes, argenti aurique talentum ι

Et tuba commissos medio canit aggere ludos.
Prima pares ineunt gravibus certamina remis
Quatuor ex omni delectae classe carinae:
Velocem Mnestheus agit acri remige Pristin3
Mox Italus Mnestheus, genus a quo nomine Memmi;
Ingentemque Gyas ingenti mole Chimaeram,
Urbis opus, triplici pubes quam Dardana versu
Impellunt, terno consurgunt ordine remi3
Sergestusque, domus tenet a quo Sergia nomen,
Centauro invehitur magna; Scyllaque Cloanthus
Caerulea, genus unde tibi, Romane Cluenti.

Est procul 111 pelago saxum spumantia contra
Litora, quod tumidis submersum tunditur olim
Fluctibus, hiberni condunt ubi side1a 0011,
Tranquillo silet, immotaque attollitur unda
Campus, et apricis statio gratissima mergis.

Hic viridem AEneas frondenti ex ilice metam
Constituit signum nautis pater, unde reverti
Scirent, et longos ubi circumflectere cursus.

Tum loca sorte legunt, ipsique in puppibus auro
Ductores longe effulgent ostroque decori3

Cetera populea velatur fronde juventus,
Nudatosque humeros oleo perfusa nitescit.
Considunt transtris, intentaque brachia remis:
Intenti exspectant signum, exsultantiaque haurit
Corda pavor pulsans, laudumque arrecta cupido.
Inde ubi clara dedit sonitum tuba, finibus omneS,
Haud mora, prosiluere suis: ferit aethera clamor
Nauticus 3 adductis spumant freta versa lacertis.

