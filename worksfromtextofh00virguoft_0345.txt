AENEIDos ΠΒ. IX. 311

Ecce aliud summa telum librabat ab aure.

Dum trepidant, iit hasta Tago per tempus utrumque

Stridens, trajectoque haesit tepefacta cerebro.

Saevit atrox Volseens, nec teli conspicit usquam

Auctorem, nec quo se ardens immittere possit.

“Tu tamen interea calido mihi sanguine poenas

Persolves amborum,” inquit : simul ense recluso

Ibat in Euryalum. Tum vero exterritus, amens,

Conclamat Nisus; nec se celare tenebris

Amplius, aut tantum potuit perfene dolorem:

“ Me, me, —adsum‚ qui feci, —in me convertite ferrum,

O Rutuli! mea fraus omnis3 nihil iste nec ausus

Nec potuit: coelum hoc et conscia sidera testor.”

Tantum infelicem nimium dilexit amicum.

Talia dicta dabat : secl viribus ensis adactus

Transabiit eostam, et candida pectora rumpit.

Volvitur Euryalus leto, pulchrosque per artus

It cruor, inque. humeros cervix collapsa recumbit:

Purpureus veluti quum flos, succisus aratro,

Languescit moriens : lassove papavera collo

Demisere caput, pluvia quum forte gravantur.

At Nisus ruit in medios, solumque per omnes

Volscentem petit3 in solo Volscente moratur.

Quem circum glomerati hostes, hinc cominus atque hinc

Proturbant. Instat non secius, ac rotat ensem

Fulmineum3 donec Rutuli clamantis in ore

Condidit adverso, et moriens animam abstulit hosti.

Tum super exanimem sese projecit amicum

Confessus, placidaque ibi demum morte quievit.
Fortunati ambo! si quid mea carmina possunt,

Nulla dies unquam memori vos eximet aevo ;

Dum domus AEneae Capitoli immobile saxum

Accolet, imperiumque pater Romanus habebit.

 

