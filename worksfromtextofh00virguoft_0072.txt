38 P. VIRGILII MARoms

N ec frustra signorum obitus speculamur et ortus,
Temporibusque parem diversis quatuor annum.
Frigidus agricolam si quando continet imber,
Multa, forent quae mox coelo properanda sereno,
Maturare datiu·; durum procudit arator
Vomeris obtusi dentem3 cavat arbore lintres3
Aut pecori signum, aut numeros impressit acervis.
Exacuunt alii vallos furcasque bicornes,

Atque Amerina parant lentae retinacula viti.
Nunc facilis rubea texatur fiscina virga3

N unc torrete igni fruges, nunc frangite saxo.
Quippe etiam festis quaedam exercere diebus
Fas et jura sinunt: rivos deducere nulla
Religio vetuit, segeti praetendere sepem⁷
Insidias avibus moliri, incendere vepres,
Balantumque gregem fluvio mersare salubri.
Saepe oleo tardi costas agitator aselli

Vilibus aut onerat pomis; lapidemque revertens
Incusum aut atrae massam picis urbe reportat.

Ipsa dies alios alio dedit ordine Luna
Felices operum. Quintam fuge; pallidus Orcus
Eumenidesque satae3 tum partu Terra nefando
Coeumque Iapetumque creat, saevumque Typhoea,
Et conjuratos coelum rescindere fratres.

Ter sunt conati imponere Pelio Ossam
Scilicet, atque Ossae frondosum involvere Olympum :
Ter Pater extructos disjecit fulmine montes.

 

