Emmos ΗΒ. x. 33¹7

Tolle minas.” Fatus medium procedit in aequor.
Frigidus Arcadibus coit in praecordia sanguis.
Desiluit Turnus bijugis3 pedes apparat ire
Cominus. thue leo, specula quum vidit ab alta
Stare procul campis meditantem in proelia taurum,
Advolat3 haud alia est Turni venientis imago.
Hunc ubi contiguum missae fore credidit hastae,
Ire prior Pallas, si qua fors adjuvet ausum
Viribus imparibus, magnumque ita ad aethera fatur:
“ Per patris hospitium, et mensas quas advena adisti,
Te precor, Alcide, coeptis ingentibus adsis.
Cernat semineci sibi me rapere arma cruenta,
Victoremque ferant morientia lumina Turni.’'
Audiit Alcides juvenem, magnumque sub imo
Corde premit gemitum, lacrimasque effudit inanes.
Tum Genitor natum dictis affatur amicis:
“ Stat sua cuique dies3 breve et irreparabile tempus
Omnibus est vitae: sed famam extendere factis,
Hoc virtutis opus. Trojae sub moenibus altis
Tot nati cecidere deum 3 quin occidit una
Sarpedon, mea progenies. Etiam sua Turnum
Fata vocant, metasque dati pervenit ad aevi.”
Sic ait, atque oculos Rutulorum rejicit arvis.
At Pallas magnis emittit viribus hastam,
ι [Vaginaque cava fulgentem deripit ensem]

Illa volans, humeris surgunt qua tegmina summa,
Incidit, atque viam clipei molita per oraS,
Tandem etiam magno strinxit de corpore Turni.
Hic Turnus ferro praefixum robur acuto
In Pallanta diu librans jacit, atque ita fatur:
“ Aspice, num mage sit nostrum penetrabile telum.'’
Dixerat3 at clipeum, tot ferri terga, tot aeris
Quum pellis totiens obeat circumdata tauri,
Vibranti medium cuspis transverberat ictu,
Loricaeque moras et pectus perforat ingens.
Ille rapit calidum frustra de vulnere telum:
Una eademque via sanguis animusque sequuntur.
Corruit in vulnus; sonitum super arma dedere 3
Et terram hostilem moriens petit ore cruento.
Quem Turnus super adsistens:
“ Arcades, haec,” inquit, “memores mea dicta referte
Evandro : Qualem meruit, Pallanta remitto.
Quisquis honos tumuli, quidquid solamen humandi est,
Largior. Haud illi stabunt AEne'ia parvo
Hospitia.” Et laevo pressit pede talia fatus
Exanimem, rapiens immania pondera baltei,

z

