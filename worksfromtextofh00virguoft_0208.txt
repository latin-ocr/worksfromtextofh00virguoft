174 1³. VIRGILII MARONIS

Tu conjux3 tibi fas animum tentare precando.
Perge3 scquar.” Tum sic excepit regia J uno:

“ Mecum erit iste labor. Nune qua ratione, quod instat,
Confieri possit, paucis, adverte, docebo.

Venatum AEneas unaque miserrima Dido

In nemus ire parant, ubi primos crastinus ortus
Extulerit Titan, radiisque retexerit orbem.

His ego nigrantem commixta grandine nimbum,
Dum trepidant alae, saltusque indagine cingunt,
Desuper infundam, et tonitru coelum omne ciebo.
Diffugient comites, et nocte tegentur opaca:
Speluncam Dido dux et Trojanus eandem
Devenient. Adero, et, tua si mihi certa voluntas,
Connubio jungam stabili propriamque dicabo.

 

 

Hic Hymenaeus erit.’' N on adversata petenti
Annuit, atque dolis risit Cytherea repertis.
Oceanum interea surgens Aurora relinquit.
It portis, jubare exorto, delecta juventus:
Retia rara, plagae, lato venabula ferro,
Massylique ruunt equites, et odora canum vis.
Reginam thalamo cunctantem ad limina primi
Poenorum exspectant3 ostroque insignis et auro
Stat sonipes, ac frena ferox spumantia mandit.
Tandem progreditur, magna stipante caterva,
Sidoniam picto chlamydem circumdata limbo:
Cui pharetra ex auro, crines nodantur in aurum,

n

