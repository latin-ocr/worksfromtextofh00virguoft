358 P. VIRGILII MARONIS

Imperio accitos, alta intra limina cogit.
Olli convenere, fluuntque ad regia plenis
Tecta viis. Sedet in mediis et maximus aevo,
Et primus sceptris, haud laeta fronte, Latinus.
Atque hic legatos AEtola ex urbe remissos,
Quae referant, fari jubet, et responsa reposcit
Ordine cuncta suo. Tum facta silentia linguis,
Et Venulus dicto parens ita farier infit ε
“ Vidimus, o cives, Diomedem Argivaque castra,
Atque iter emensi casus superavimus omnes3
Contigimusque manum, qua concidit Ilia tellus.
Ille urbem Argyripam, patriae cognomine gentis,
Victor Gargani condebat Iapygis arvis.
Postquam introgressi, et coram data copia fandi :
Munera praeferimus, nomen patriamque docemus3
Qui bellum intulerint, quae causa attraxerit Arpos.
Auditis ille haec placido sic reddidit ore:
⁶ Ο fortunatae genteS‚ Saturnia regna,
Antiqui Ausonii, quae vos fortuna quietos
Sollicitat, suadetque ignota lacessere bella?
Quicumque Iliacos ferro violavimus agros,—
Mitto ea, quae muris bellando exhausta sub altis,
Quos Simois premat ille viros,-infanda per orbem
Supplicia et scelerum poenas expendimus omnes,
Vel Priamo miseranda manus 3 scit triste Minervae
Sidus, et Eubo'icae cautes, ultorque Caphereus.
Militia ex illa diversum ad litus adacti,
Atrides Protei Menelaus adusque columnas
Exsulat3 AEtnaeos vidit Cyclopas Ulixes.
Regna Neoptolemi referam, versosque penates
Idomenei? Libycone habitantes litore Locros?
Ipse Mycenaeus magnorum ductor Achivum
Conjugis infandae prima intra limina dextra
Oppetiit3 devictam Asiam subsedit adulter.
Invidisse deos, patriis ut redditus aris
Conjugium optatum et pulchram Calydona viderem ἶ)
Nunc etiam horribili visu portenta sequuntur,
Et socii amissi petierunt aethera pennis,
Fluminibusque vagantur aves, heu dira meorum
Supplicia! et scopulos lacrimosis vocibus implent.
Haec adeo ex illo mihi jam speranda fuerunt
Tempore, quum ferro coelestia corpora demens
Appetii, et Veneris violavi vulnere dextram.
Ne vero, ne me ad tales impellite pugnas.
{ec mihi cum Teucris ullum post eruta bellum
ergama3 nec veterum memini laetorve malorum.

