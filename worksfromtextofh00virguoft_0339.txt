AENEIDOS LIB. IX.

Nise, fugis? solum te in tanta pericula mittam ’ἓ
Non ita. me genitor bellis assuetus Opheltes
Argolicum terrorem inter Trojaeque labores
Sublatum erudiit 3 nec tecum talia gessi,
Magnanimum AEnean et fata extrema secutus.
Est hic, est animus lucis contemtor, et istum
Qui vita bene credat emi, quo tendis, honorem.”
Nisus ad haec: ‘⁴ Equidem de te nil tale verebar:
Nec fas—non. Ita me referat tibi magnus ovantem
Jupiter, aut quicumque oculis haec aspicit aequis.
Sed si quis—quae multa vides discrimine tali——
Si quis in adversum rapiat casusve deusve,
Te superesse velim 3 tua vita dignior aetas.
Sit, qui me raptum pugna pretiove redemtum
Mandet humo ; solita aut si qua id fortuna vetabit,
Absenti ferat inferias, decoretque sepulchro.
Neu matri miserae tanti sim causa doloris:
Quae te sola, puer, multis e matribus ausa
Persequitur, magni nec moenia curat Acestae.”
Ille autem: “Causas nequidquam nectis inanes,
Nec mea jam mutata loco sententia cedit.
Acceleremus,” ait. Vigiles simul excitat. Illi
Succedunt, servantque vices: statione relicta
Ipse comes Niso graditur, regemque requirunt.

Cetera per terras omnes animalia somno
Laxabant curas et corda oblita laborum :
Ductores Teucrum primi, delecta juventus,
Consilium summis regni de rebus habebant,
Quid facerent, quisve AEneae jam nuncius esset:
Stant longis adnixi hastis, et scuta tenentes,
Castrorum et campi medio. Tum Nisus et una
Euryalus confestim alacres admittier orant:
Rem magnam, pretiumque morae fore. Primus Iulus
Accepit trepidos, ac Nisum dicere jussit
Tum sic Hyrtacides: “ Audite o mentibus aequis
AEneadae, neve haec nostris spectentur ab annis,
Quae ferimus. Rutuli somno vinoque soluti
Conticuere3 locum insidiis conspeximus ipsi,
Qui patet in bivio portae, quae proxima ponto ;
Interrupti ignes, aterque ad sidera fumus
Erigitur3 si fortuna permittitis uti,
Quaesitum AEnean ad moenia Pallantea
Mox hie cum spoliis, ingenti caede peracta,
Affore cernetis. Nec nos via fallit euntes:
Vidimus obscuris primam sub vallibus urbem
Venatu assiduo et totum cognovimus amnem.

X

305

