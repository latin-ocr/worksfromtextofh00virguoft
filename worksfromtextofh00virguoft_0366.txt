332 1¹. VIRGILII MARoms

Inde aliae celerant cursus. Stupet inscius ipse
Tros Anchisiades ; animos tamen omine tollit.
Tum breviter supera aspectans convexa precatur:
‘⁴ Alma parens Idaea deum, cui Dindyma cordi,
Turrigeraeque urbes, bijugique ad frena leones ;
Tu mihi nunc pugnae princeps, tu rite propinques
Augurium, Phrygibusque adsis pede, diva, secund0.'’
Tantum effatus : et interea revoluta ruebat
Matura jam luce (1163, noctemque fugarat.
Principio sociis edicit, signa sequantur,
Atque animos aptent armis, pugnaeque parent se.
Jamque 111 conspectu Teucros habet et sua castra,
Stans celsa in puppi ε clipeum quum deinde sinistra
Extulit ardentem. Clamorem ad sidera tollunt
Dardanidae e muris ; spes addita suscitat iras ;
Tela manu jaciunt. Quales sub nubibus atris
Strymoniae dant signa grues, atque aethera tranant
Cum sonitu, fugiuntque notos clamore secundo.
At Rutulo regi ducibusque ea mira videri
Ausoniis 3 donec versas ad litora puppes
Respicitmt, totumque allabi classibus aequor.
Ardet apex capiti, cristisque a vertice flamma
Funditur, et vastos umbo vomit aureus ignes :
Non secus ac liquida si quando nocte cometae
Sanguinei lugubre rubent, aut Sirius ardor :
Ille sitim morbosque ferens mortalibus aegris
Nascitur, et laevo contristat lumine coelum.
Haud tamen audaci Turno fiducia cessit
Litora praecipere, et venientes pellere terra.
[Ultro animos tollit dictis, atque increpat ultro z]
“ Quod votis optastis adest, perfringere dextra.
In manibus Mars ipse, viri. N unc conjugis csto ,
Quisque suae tectique memor ; nunc magna referto
Facta, patrum laudes. Ultro occurramus ad undam,
Dum trepidi, egressique labant vestigia prima.
Audentes fortuna juvat.”
Haec ait, et secum versat, quos ducere contra,
Vel quibus obsessos possit concredere muros.
Interea AEneas socios de puppibus altis
Pontibus exponit. Multi servare recursus
Languentis pelagi, et brevibus se credere saltu;
Per remos alii. Speculatus litora Tarchon,
Qua Vada non spirant, nec fracta remurmurat unda,
Sed mare inoffensum crescenti allabitur aestu,
Advertit subito proraS‚ sociosque precatur :
“ Nunc, o lecta manus, validis incumbite remis :

