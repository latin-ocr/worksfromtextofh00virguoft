 

GEORGICON LIB. IL'

Ausim vel tenui vitem committere sulco ;
Altior ac penitus terrae defigitur arbos :
AEsculus in primis, quae, quantum vertice ad auras
AEtherias, tantum radice in Tartara tendit.
Ergo non hiemes illam, non fiabra, neque imbres
Convellunt 3 immota manet, multosque nepotes
Multa virum volvens durando saecula vincit.
Tum fortis, late ramos et brachia tendens
Huc iHuc, media ipsa ingentem sustinet umbram.
Neve tibi ad solem vergant vineta cadentem 3
Neve inter vites corulum sere3 neve flagella
Summa pete aut summa destringe ex arbore plantas 3
Tantus amor terrae 3 neu ferro laedc retuso
Semina3 neve oleae silvestris insere truncos·
Nam saepe incautis pastoribus excidit ignis,
Qui, furtim pingui primum sub cortice tectus,
Robora comprendit, frondesque elapsus in altas
Ingentem coelo sonitum dedit; inde secutus
Per ramos victor perque alta eacumina regnat,
Et totum involvit flammis nemus, et ruit atram
Ad coelum picea crassus caligine nubem :
Praesertim si tempestas a vertice silvis
Incubuit, glomeratque ferens incendia ventus.
Hoc ubi, non a stirpe valent, eaesaequc reverti
Possunt, atque ima similes revirescere terra ;
Infelix superat foliis oleaster amaris.
Nec tibi tam prudens quisquam persuadeat auctor,
Tellurem borea rigidam spirante moveri.
Rura gelu tum claudit hiems, nec semine jacto
Concretam patitur radicem affigere tcrrae.
Optima vinetis satio, quum vere rubenti
Candida venit avis, longis invisa colubris 3
Prima vel auctumni sub frigora, quum rapidus Sol
Nondum hiemen contingit equis, jam praeterit aestas.
Ver adeo frondi nemorum, ver utile silvis ;
Vere tument terrae et genitalia semina poscunt.
Tum pater omnipotens fecundis imbribus AEther
Conjugis in gremium laetae descendit, et omnes
Magnus alit, magno commixtus corpore, fetus.
Avia tum resonant avibus virgulta canoris,
Et Venerem certis repetunt armenta diebus :
Parturit almus ager, zephyrique tepentibus auris
Laxant arva sinus 3 superat tener omnibus humor:
Inque novos soles audent se germina tuto
Credere, nec metuit surgentes pampinus austros,
Aut actum coelo magnis aquilonibus imbrem:

55

