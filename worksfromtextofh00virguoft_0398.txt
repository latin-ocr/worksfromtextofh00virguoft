364 P. menn MARoms

Et cum fratre Coras, latis diffundite campis.
Pars aditus urbis firment turresque capessant:
Cetera, qua jusso, mecum manus inferat arma.'’
Ilicet in muros tota discurritur urbe.

Concilium ipse pater et magna incepta Latinus
Deserit, ac tristi turbatus tempore differt3
Multaque se incusat, qui non acceperit ultro
Dardanium AEnean, generumque adsciverit urbi.
Praefodiunt alii portaS, aut saxa sudesque
Subvectant. Bello dat signum rauca cruentum
Buccina. Tum muros varia cinxere corona
Matronae puerique3 vocat labor ultimus omnes.
Nec non ad templum summasque ad Palladis arces
Subvehitur magna matrum regina caterva,
Dona ferens3 juxtaque comes Lavinia virgo,
Causa mali tanti, oculos dejecta decoros.
Succedunt matres, et templum thure vaporant,
Et maestas alto fundunt de limine voces:

“ Armipotens, praeses belli, Tritonia virgo,
Frange manu telum Phrygii praedonis, et ipsum.
Pronum sterne solo, portisque effunde sub altis.'’
Cingitur ipse furens certatim in proelia Turnus.
Jamque adeo Rutulum thoraca indutus ahenis
Horrebat squamis, surasque incluserat auro,
Tempora nudus adhuc3 laterique accinxerat ensem;
Fulgebatque alta decurrens aureus arce3
Exsultatque animis, et spe jam praecipit hostem.
Qualis ubi abruptis fugit praesepia vinclis
Tandem liber equus, campoque potitus aperto
Aut ille in pastus armentaque tendit equarum,
Aut assuetus aquae perfundi flumine noto
Emicat, arrectisque fremit cervicibus alte
Luxurians 3 luduntque jubae per colla, per armos.
Obvia cui, Volscorum acie comitante, Camilla
Occurrit, portisque ab equo regina sub ipsis
Desiluit3 quam tota cohors imitata relictis

Ad terram defluxit equis ; tum talia fatur:

“ Turne, sui merito si qua est fiducia forti,
Audeo et AEneadum promitto occurrere turmae,
Solaque Tyrrhenos equites ire obvia contra.

Me sine prima manu tentare pericula beni:

Tu pedes ad muros subsiste, et moenia serva.'’
Turnus ad haec, occulos horrenda in virgine fixus:
‘⁴ O decus Italiae virgo, quas dicere grates,
Quasve referre parem ’ἓ sed nunc, est omnia quando
Iste animus supra, mecum partire laborem.

