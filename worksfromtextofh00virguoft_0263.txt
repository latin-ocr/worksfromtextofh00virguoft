AEimmos ΠΒ. vr. 229

Di cujus jurare timent et fallere numen.

Haec omnis, quam cernis, inops inhumataque turba est ;

Portitor ille, Charon3 hi, quos vehit unda, sepulti.

Nec ripas datur horrendas et rauca fluenta

Transportare prius, quam sedibus ossa quierunt.

Centum errant annos, volitantque haec litora circum:

Tum demum admissi stagna exoptata revisunt.”

Constitit Anchisa satus, et vestigia pressit,

Multa putanS, sortemque animo miseratus iniquam.

Cernit ibi maestos et mortis honore carentes

Leucaspim et Lyciae ductorem classis Orontem:

Quos simul a Troja ventosa per aequora vectos

Obruit auster, aqua involvens navemque virosque.
Ecce gubernator sese Palinurus agebat:

Qui Libyco nuper cursu, dum sidera servat,

Exciderat puppi mediis effusus in undis.

Hunc ubi vix multa maestum cognovit in umbra,

Sic prior alloquitur: “ Quis te, Palinure, deorum

Eripuit nobis, medioque sub aequore mersit?

Dic age. Namque mihi, fallax haud ante repertus,

Hoc uno responso animum delusit Apollo,

Qui fore te ponto incolumem, finesque canebat

Venturum Ausonios. En haec promissa fides est ?”

Ille autem: “ Neque te Phoebi cortina fefellit,

Dux Anchisiada, nec me deus aequore mersit.

Namque gubernaclum multa vi forte revulsum,

Cui datus haerebam custos, cursusque regebam,

Praecipitans traxi mecum. Maria aspera juro,

Non ullum pro me tantum cepisse timorem,

Quam tua ne, spoliata annis, excussa magistro,

Deficeret tantis navis surgentibus undis

Tres notus hibernas immensa per aequora noctes

Vexit me violentus aqua3 vix lumine quarto

Prospexi Italiam summa sublimis ab unda.

Paulatim adnabam terrae : jam tuta tenebam ;

Ni gens crudelis madida cum veste gravatum,

Prensantemque uncis manibus capita aspera montis,

Ferro invasisset, praedamque ignara putasset.

Nunc me fluctus habet, versantque in litore venti.

Quod te per coeh' jucundum lumen et auras,

Per genitorem oro, per spes surgentis Iuli:

Eripe me his, invicte, malis3 aut tu mihi terram

Injice, namque potes, portusque require Velinos3

Aut tu, si qua via est, si quam tibi diva creatrix

Ostendit,—neque enim, credo, sine numine divum

Flumina tanta paras Stygiamque innare paludem—

