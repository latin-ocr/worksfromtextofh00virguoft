166 1². vmeitn Manoms

Verrimus et proni certantibus aequora remis.
Sensit, et ad sonitum vocis vestigia torsit.

Verum ubi nulla datur dextra affectare potestas,
Nec potis Ionios fluctus aequare sequendo,
Clamorem immensum tollit; quo pontus et omnes
Intremuere undae, penitusque exterrita tellus
Italiae, curvisque immugiit AEtna cavernis

At genus e silvis Cyelopum et montibus altis
Excitum ruit ad portus, et litora complent.
Cernimus adstantes nequidquam lumine torvo
AEtnaeos fratres, coelo capita alta ferentes,
Concilium horrendum: quales quum vertice celso
A'eriae quercus, aut coniferae cyparissi
Constiterunt, silva alta J ovis, lucusve Dianae.
Praecipites metus acer agit quocumque rudentes
Excutere, et ventis intendere vela secundis.
[Contra jussa monent Heleni, Scyllam atque Charybdim
Inter utramque viam, leti discrimine parvo,

Ni teneant cursus, certum est dare lintea retro]
Ecce autem Boreas angusta ab sede Pelori

Missus adest. Vivo praetervehor ostia saxo
Pantagiae, Megarosque sinus, Thapsumque jacentem.
Talia monstrabat relegens errata retrorsum

Litora Achemenides, comes infelicis Ulixi.

“ Sicanio praetenta sinu jacet insula contra
Plemyrium undosum 3 nomen dixere priores
Ortygiam. Alpheum fama est huc Elidis amnem
Occultas egisse vias subter mare, qui nunc
Ore, Arethusa, tuo Siculis confunditur undis.

J ussi numina magna loci veneramur3 et inde
Exsupero praepingue solum stagnantis Helori.

Hinc altas cautes projectaque saxa Pachyni
Radimus; et fatis nunquam concessa moveri
Apparet Camarina procul, campique Geloi,
Immanisque Gela fluvii cognomine dicta.

Arduus inde Acragas ostentat maxima longe
Moenia, magnanimum quondam generator equorum.
Teque datis linquo ventis, palmosa Selinus,

Et vada dura lego saxis Lilybeia caecis,

Hinc Drepani me portus et illaetabilis ora

Accipit. Hic, Pelagi tot tempestatibus actus,
Heu! genitorem, omnis curae casusque levamen,
Amitto Anchisen: hic me, pater optime, fessum
Deseris, heu 1 tantis nequidquam erepte periclis.
Nec vates Helenus, quum multa horrenda moneret,
Hos mihi praedixit luctus, non dira Celaeno.

