 

AENEIDOS LIB. ΙΙ.

Certa sequi: quae sit rebus fortuna, videtis :
Excessere omnes, adytis arisque relictis,

Di, quibus imperium hoc steterat3 succurritis urbi
Incensae: moriamur et in media arma ruamus.
Una salus victis nullam sperare salutem.'

Sic animis juvenum furor additus. Inde, lupi ceu
Raptores atra in nebula, quos improba ventris
Exegit caecos rabies, catulique reh'cti

Faucibus exspectant siccis 3 per tela, per hostes
Vadimus haud dubiam in mortem, mediaeque tenemus
Urbis iter: nox atra cava circumvolat umbra.
Quis cladem illius noctis, quis funera fando
Explicet, aut possit lacrimis aequare labores?

Urbs antiqua ruit, multos dominata per annos :
Plurima perque vias sternuntur inertia passim
Corpora, perque domos, et religiosa deorum
Limina. N ec soli poenas dant sanguine Teucri3
Quondam etiam victis redit in praecordia virtus,
Victoresque cadunt Danai. Crudelis ubique
Luctus, ubique pavor, et plurima mortis imago.

‘⁶ Primus se, Danaum magna comitante caterva,
Androgeus offert nobis, socia agmina credens
Inscius, atque ultro verbis compellat amicis:
⁶ Festinate, viri: non quae tam sera moratur
Segnities ’.Ρ alii rapiunt incensa feruntque
Pergama: vos celsis nunc primum a navibus itis ἴθ’
Dixit ; et extemplo—neque enim responsa dabantur
Fida satis—sensit medios delapsus in hostes.
Obstupuit, retroque pedem cum voce repressit.
Improvisum aspris veluti qui sentibus anguem
Pressit humi nitens, trepidusque repente refugit
Attollentem iras, et caerula colla tumentem:

Haud secus Androgeus visu tremefactus abibat.
Irruimus⁷ densis et circumfundimur armisg
Ignarosque loci passim et formidine captos
Sternimus. Aspirat primo fortuna labori.

Atque hic successu exsultans animisque Coroebus,

‘ Ο 50011, qua prima,’ inquit, ‘fortuna salutis
Monstrat iter, quaque ostendit se dextra, sequamur:
Mutemus clipeOS‚ Danaumque insignia nobis
Aptemus. Dolus, an virtus, quis in hoste requirat P
Arma dabunt ipsi.’ Sic fatus, deinde comantem
Androgei· galeam clipeique insigne decorum
Induitur, laterique Argivum accommodat ensem.
Hoc Rhipeus, hoc ipse Dymas, omnisque juventus
Laeta facit3 spoliis se quisque recentibus armat.

133

