290 P. VIRGILII MARoms

Et primum Herculeis sopitas ignibus aras
Excitat, hesternumque Larem parvosque penates
Laetus adit ; mactant lectas de more bidentes
Evandrus pariter, pariter Trojana juventus.
Post hinc ad naves graditur, sociosque revisit:
Quorum de numero, qui sese in bella sequantur,
Praestantcs virtute legit 3 pars cetera prona
Fertur aqua, segnisque secundo defluit amni,
N uncia ventura Ascanio rerumque patrisque.
Dantur equi Teucris Tyrrhena petentibus arva:
Ducunt exsortem AEneae, quem fulva leonis
Pellis obit totum, praefulgens unguibus aureis.
Fama volat parvam subito vulgata per urbem,
Ocius ire equites Tyrrheni ad limina regis.
Vota metu duplicant matres, propiusque periclo
It timor, et major Martis jam apparet imago.
Tum pater Evandrus, dextram complexus euntis,
Haeret, inexpletum lacrimans, ac talia fatur:
“ O mihi praeteritos referat si Jupiter annos!
Qualis eram, quum primam aciem Praeneste sub ipsa
Stravi scutorumque incendi victor acervos,
Et regem hac Herilum dextra sub Tartara misi:
Nascenti cui tres animas Feronia mater,
Horrendum dictu, dederat, terna arma movenda3
Ter leto sternendus erat3 cui tunc tamen omnes
Abstulit haec animas dextra, et totidem exuit armis.
Non ego nunc dulci amplexu divellerer usquam
Nate, tuo3 neque finitimus Mezentius usquam
Huic capiti insultans, tot ferro saeva dedisset
Funera, tam multis viduasset civibus urbem.
At vos, o superi, et divum tu maxime rector

 

Jupiter, Arcadii, quaeso, miserescite regis,
Et patrias audite preces: Si numina vestra
Incolumem Palanta mihi, si fata reservant,
Si visurus eum vivo, et venturus in unum,
Vitam 0r03 patiar quemvis durare iaborem:

