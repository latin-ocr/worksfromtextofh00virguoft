286 P. vnmrmr MARONIS

Ferrum acuant portis in me excidiumque meorum.”

Dixerat3 et niveis hinc atque hinc diva lacertis

Cunctantem amplexu molli fovet. Ille repente

Accepit solitam flammam ; notusque medullas

Intravit calor, et labefacta per ossa cucurrit:

Non secus atque olim, tonitru quum rupta corusco

Ignea rima micans percurrit lumine nimbos.

Sensit laeta dolis et formae conscia conjux.

Tum pater aeterno fatur devinctus amore z

⁸‘ Quid causas petis ex alto? fiducia cessit

Quo tibi, diva, mei? Similis si cura fuisset,

Tum quoque sas nobis Teucros armare fuisset3

Nec Pater omnipotens T rojam, nec fata vetabant

Stare, decemque alios Priamum superesse per annos.

Et nunc, si bellare paras, atque haec tibi mens est,

Quiquid in arte mea possum promittere curae,

Quod fieri ferro liquidove potest electro,

Quantum ignes animaeque valent, absiste precando

Viribus indubitare ‘nuiss’ Ea verba locutus

Optatos dedit amplexus, placidumque petivit

Conjugis infusus gremio per membra soporem.
Inde ubi prima quies medio jam noctis abactae

Curriculo expulerat somnum ; quum femina primum,

Cui tolerare colo vitam tenuique Minerva

Impositum, cinerem et sopitos suscitat ignes

Noctem addens operi3 famulasque ad lumina longo

Exercet penso, castum ut servare cubile

Conjugis, et possit parvos educere natos:

Haud secus ignipotens nec tempore segnior illo

Mollibus e stratis opera ad fabrilia surgit.

Insula Sicanium juxta latus AEoliamque

Erigitur Liparen, fumantibus ardua saxis:

Quam subter specus et Cyclopum exesa caminis

Antra AEtnaea tonant, validique incudibus ictus

Auditi referunt gemitum, striduntque cavernis

Stricturae Chalybum, et fornacibus ignis anhelat3

Vulcani domus, et Vulcania nomine tellus.

Hoc tunc ignipotens coelo descendit ab alto.

Ferrum exercebant vasto Cyclopes in antro,

Brontesque, Steropesque, et nudus membra Pyracmon.

His informatum manibus jam parte polita

Fulmen erat ; toto genitor quae plurima coelo

Dejicit in terras, pars imperfecta manebat.

Tres imbris torti radios, tres nubis aquosae

Addiderant, rutili tres ignis et alitis austri.

Fulgores nunc horrificos, sonitumque, metumque

