388 P. Vnicum MAnoms

‘⁴ Arma citi properate viro! quid statis ⁶?'’ Iapis

Conclamat, primusque animos accendit in hostem.

‘⁶ Non haec humanis opibus, non arte magistra.

Proveniunt, neque te, AEnea, mea dextera servat;

Major agit deus, atque opera ad majora remitti .‘'

Ille avidus pugnae suras incluserat auro

Hinc atque hinc, oditque moras, hastamque coruscat.

Postquam habilis lateri clipeus loricaque tergo est,

Ascanium fusis circum complectitur armis,

Summaque per galeam delibans oscula fatur:

“ Disce, puer, virtutem ex me verumque laborem;

Fortunam ex aliis. Nunc te mea dextera bello

Defensum dabit, et magna inter praemia ducet.

Tu facito, mox quum matura adoleverit aetas,

Sis memor, et te, animo repetentem exempla tuorum,

Et pater AEneas, et avunculus excitet Hector.’'
Haec ubi dicta dedit, portis sese extulit ingens,

Telum immane manu quatiens: simul agmine denso

Antheusque Mnestheusque ruunt; omnisque relictis

Turba fluit castris. Tum caeco pulvere campus

Miscetur, pulsuque pedum tremit excita tellus.

Vidit ab adverso venientes aggere Turnus,

Videre Ausonii, gelidusque per ima cucurrit

Ossa tremor. Prima ante omnes J uturna Latinos

Audiit agnovitque sonum, et tremefacta refugit.

Ille volat, campoque atrum rapit agmen aperto:

Qualis ubi ad terras abrupto sidere nimbus

It mare per medium: miseris, heu, praescia longe

Hom-escunt corda agricolis ; dabit ille ruinas

Arboribus, stragemque satis ; ruet omnia late3

Ante volant, sonitumque ferunt ad litora venti ;

Talis in adversos ductor Rhoeteius hostes

Agmen agit3 densi cuneis se quisque coactis

Agglomerant. Ferit ense gravem Thymbraeus Osirim,

Archetium Mnestheus, Epulonem obtruncat Achates,

Ufentemque Gyas3 cadit ipse Tolumnius augur,

Primus in adversos telum qui torserat hostes.

Tollitur in coelum clamor, versique vicissim

Pulverulenta suga Rutuli dant terga per agros.

Ipse neque aversos dignatur sternere morti3

Nec pede congressos aequo, nec tela ferentes

Insequitur: solum densa in caligine Turnum

Vestigat lustrans, solum in certamina poscit.

Hoc concussa metu mentem J uturna virago

Aurigam Turni media inter lora Metiscum

Excutit, et longe lapsum temone relinquit:

2
l
e}
ἕ
5,
Χ

 

