AENEIDOS LIB. ΙΙ.

Nos contra effusi lacrimis, conjuxque Creiisa,
Ascaniusque, omnisque domus, ne vertere secum
Cuncta pater, fatoque urgenti incumbere Vellet.
Abnegat, inceptoque et sedibus haeret in isdem.
Rursus in arma feror, mortemque miserrimus opto.
Nam quod consilium aut quae jam fortuna dabatur Ρ
‘ Mene efferre pedem, genitor, te posse relicto
Sperasti P tantumque nefas patrio excidit ore ?

Si nihil ex tanta superis placet urbe relinqui,

Et sedet hoc animo, perituraeque addere Trojae
Teque tuosque juvat, patet isti janua leto ;
Jamque aderit multo Priami de sanguine Pyrrhus,

Natum ante ora patris, patrem qui obtruncat ad araS.

Hoc erat, alma parens, quod me per tela, per ignes
Eripis, ut mediis hostem in penetralibus, utque
Ascanium, patremque meum, juxtaque Creiisam,
Alterum in alterius mactatos sanguine cernam Ρ
Arma, viri, ferte arma: vocat lux ultima victos.
Reddite me Danais; sinite instaurata revisam
Proelia. Nunquam omnes hodie moriemur inulti.'
“ Hinc ferro accingor rursus, clipeoque sinistram
Insertabam aptans, meque extra tecta ferebam.
Ecce autem complexa pedes in limine conjux
Haerebat, parvumque patri tendebat Iulum:
‘ Si periturus abis, et nos rape in omnia tecun13
Sin aliquam expertus sumtis spem ponis in armis,
Hanc primum tutare domum. Cui parvus Iulus,
Cui pater, et conjux quondam tua dicta relinquor ?’
‘⁴ Talia vociferans gemitu tectum omne replebat 3
Quum subitum dictuque oritur mirabile monstrum.
Namque manus inter maestorumque ora parentum
Ecce levis summo de vertice visus Iuli
Fundere lumen apex, tactuque innoxia molles
Lambere flamma comaS‚ et circum tempora pasci.
Nos pavidi trepidare metu, crinemque flagrantem
Excutere, et sanctos restinguere fontibus ignes.
At pater Anchises oculos ad sidera laetus
Extulit, et coelo palmas cum voce tetendit :
‘ Jupiter omnipotens, precibus si flecteris ullis,
Aspice nos 3 hoc tantum et, si pietate meremur,
Da deinde auxilium, pater, atque haec omina firma.’
“ Vix ea fatus erat senior3 subitoque fragore
Intonuit laevum, et de coelo lapsa per umbras
Stella facem ducens multa cum luce cucurrit.
Illam, summa super labentem culmina tecti,
Cernimus Idaea claram se condere silva,

141

