AENEIDOS LIB. XII.

Ipsa subit, manibusque undantes flectit habenas,
Cuncta gerenS, vocemque et corpus et arma Metisci.
Nigra velut magnas domini quum divitis aedes
Pervolat et pennis alta atria lustrat hirundo,
Pabula parva legens, nidisque loquacibus escas 3
Et nunc porticibus vacuis, nunc humida circum
Stagna sonat : similis medios J uturna per hostes
Fertur equis, rapidoque volans obit omnia curru 3
Jamque hic germanum, jamque hic ostentat ovantem ;
Nec conferre manum patitur3 volat avia longe.
Haud minus AEneas tortos legit obvius orbes,
Vestigatque virum, et disjecta per agmina magna
Voce vocat. Quoties oculos conjecit in hostem,
Alipedumque fugam cursu tentavit equorum,
Aversos toties currus Juturna retorsit.
Heu, quid agat? Vario nequidquam fluctuat aesi‘lt,
Diversaeque vocant animum in contraria curae.
Huic Messapus, uti laeva duo forte gerebat
Lenta, levis cursu, praefixa hastilia ferro,
Horum unum certo contorquens dirigit ictu.
Substitit AEneas, et se collegit in arma,
Poplite subsidens : apicem tamen incita summum
Hasta tulit, summasque excussit vertice cristas.
Tum vero assurgunt irae; insidiisque subactus,
Diversos ubi sensit equos currumque referri,
Multa J ovem et laesi testatur foederis aras;
J am tandem invadit medios, et Marte secundo
Terribilis saevam nullo discrimine caedem
Suscitat‚ irarumque omnes effundit habenas

Quis mihi nunc tot acerba deus, quis carmine caedes
DiversaS, obitumque ducum, quos aequore toto
Inque vicem nune Turnus agit, nunc Troius herm,
Expediat? tanton' placuit concurrere motu,
Jupiter, aeterna gentes in pace futuras!
AEneas Rutulum Sucronem—ea prima ruentes
Pugna loco statuit Teucros—haud multa moratus
Excipit in latus, et, qua fata celerrima, crudum
Transadigit costas et crates pectoris ensem.
Turnus equo dejectum Amycum, fratremque Diorem,
Congressus pedes, hune venientem cuspide longa,
Hunc mucrone ferit; curruque abscisa duorum
Suspendit capita, et rorantia sanguine portat.
Ille Talon Tanaimque neci fortemque Cethegum,
Tres uno congressu, et maestum mittit Onyten,
Nomen Echionium, matrisque genus Peridiae 3
Hic fratres Lycia missos et Apollinis agris,

389

