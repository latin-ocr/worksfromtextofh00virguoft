AExmnos ΗΒ. VIII. 279

Vobis Mercurius pater est, quem candida Maia
Cyllenae gelido conceptum vertice sudit3
At Maiam, auditis si quidquam credjmus, Atlas,
Idem Atlas generat, coeli qui sidera tollit.
Sic genus amborum scindit se sanguine ab uno.
His fretus, non legatOS, neque prima per artem
Tentamenta tui pepigi: me, me ipse, meumque
Objeei caput, et supplex ad limina veni.
Gens eadem, quae te, crudeli Daunia bello
Insequitur, nos si pellant, nihil afore credunt,
Quin omnem Hesperiam penitus sua sub juga mittant,
Et mare, quod supra, teneant, quodque alluit infra.
Accipe, daque fidem. Sunt nobis fortia bello
Pectora, sunt animi, et rebus spectata juventus.’⁷
Dixerat AEneas. Ille OS, oculosque loquentes
J amdudum, et totum lustrabat lumine corpus.
Tum sic pauca refert: ‘⁴ Ut te, fortissime Teucrum,
Accipio agnoscoque libens! ut verba parentis,
Et vocem Anchisae magni vultumque recordor!
Nam memini Hesionae visentem regna sororis
Laomedontiaden Priamum, Salamina petentem,
Protenus Areadiae gelidos invisere fines.
Tum mihi prima genas vestibat flore juventa:
Mirabarque duces Teucros, mirabar et ipsum
Laomedontiaden3 sed cunctis altior ibat
Anchises. Mihi mens juvenali ardebat amore
Compellare virum, et dextrae conj ungere dextram z
Accessi, et cupidus Phenei sub moenia duxi.
Ille mihi insignem pharetram Lyciasque sagittas
Discedens chlamydemque auro dedit intertextam,
Frenaque bina, meus quae nunc habet, aurea, Pallas.
Ergo et, quam petitis, juncta est mihi foedere dextra z
Et lux quum primum terris se crastina reddet,
Auxilio laetos dimittam, opibusque juvabo.
Interea sacra haec, quando huc venistis amici,
Annua, quae differre nefas, celebrate faventes
Nobiscum, et jam nunc sociorum assuescite mensis.''
Haec ubi dicta, dapes jubet et sublata reponi
Pocula, gramineoque viros locat ipse sedili 3
Praecipuumque toro et villosi pelle leonis
Accipit AEnean, solioque invitat acerno.
Tum lecti juvenes certatim araeque sacerdos
Viscera tosta ferunt taurorum, onerantque canistris
Dona laboratae Cereris, Bacchumque ministrant.
Vescitur AEneas, simul ct Trojana juventus,
Perpetui tergo bovis, et lustralibus extis.

