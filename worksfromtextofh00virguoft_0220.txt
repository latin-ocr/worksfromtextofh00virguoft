186 1³. vmeILn MARoms

Certa mori, varioque irarum fluctuat aestu.
Non fugis hine praeceps, dum praecipitare potestas Ρ
J am mare turbari trabibus, saevasque videbis
Collucere faces, jam fervere litora flammis,
Si te his attigerit terris Aurora morantem.
Eia age, rumpe moras. Varium et mutabile semper
Femina.” Sic fatus nocti se immiscuit atrae.

Tum vero AEneas subitis exterritus umbris
Corripit e somno corpuS‚ sociosque fatigat :
“ Praecipites vigilate, viri, et considite transtris ;
Solvite vela citi. Deus aethere missus ab alto,
Festinare fugam, tortosque incidere funes,
Ecce iterum stimulat. Sequimur te, sancte deorum,
Quisquis es, imperioque iterum paremus ovantes.
Adsis o, placidusque juves, et sidera coelo
Dextra feras.'' Dixit3 vaginaque eripit ensem
Fulmineum, strictoque ferit retinacula ferro.

Idem omnis simul ardor habet3 rapiuntque ruuntque:

Litora deseruere3 latet sub classibus aequor;
Annixi torquent spumas, et caerula verruntf«¹

 

Et jam prima novo spargebat lumine terras
Tithoni croceum linquens Aurora cubile.
Regina e speculis ut primum albescere lucem
Vidit, et aequatis classem procedere velis,
Litoraque et vacuos sensit sine remige portus,
Terque quaterque manu pectus percussa decorum,
Flaventesque abscissa comas, ‘⁴ Pro Jupiter! ibit
Hic‚'’ ait, “et nostris illuserit advena regnis?
*Non arma expedient, totaque ex urbe sequentur,
Deripientque rates alii navalibus? Ite,

 

