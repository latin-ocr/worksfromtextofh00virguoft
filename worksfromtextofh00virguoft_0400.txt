366 P. moun MAuoms

“ Alma, tibi hanc, nemorum cultrix, Latonia virgo,
Ipse pater famulam voveo 3 tua prima per auras
Tela tenens supplex hostem fugit. Accipe, testor,
Diva tuam, quae nunc dubiis committitur auris.”
Dixit, et adducto contortum hastile lacerto
Immittit: sonuere undae ς rapidum super amnem
Infelix fugit in jaculo stridente Camilla.

At Metabus, magna propius jam urgente caterva,
Dat sese fluvio, atque hastam cum virgine victor
Gramineo donum Triviae de cespite vellit.

Non illum tectis ullae, non moenibus urbes
Accepere, neque ipse manus feritate dedisset3
Pastorum et solis exegit montibus aevum.

Hic natam in dumis interque horrentia lustra
Armentalis equae mammis et lacte ferino
Nutribat, teneris immulgens ubera labris.

thue pedum primis infans vestigia plantis
Institerat, jaculo palmas oneravit acuto,
Spiculaque ex humero parvae suspendit et arcum.
Pro crinali auro, pro longae tegmine pallae,
Tigridis exuviae per dorsum a vertice pendent.
Tela manu jam tum tenera puerilia torsit,

Et fundam tereti circum caput egit habena,
Strymoniamque gruem, aut album dejecit olorem.
Multae illam frustra Tyrrhena per oppida matres
Optavere nurum: sola contenta Diana,

AEternum telorum et virginitatis amorem
Intemerata colit. “Vellem haud correpta fuisset
Militia tali, conata lacessere Teucros 3

Cara mihi comitumque foret nunc una mearum.
Verum age, quandoquidem fatis urgetur acerbis,
Labere, Nympha, polo, finesque invise Latinos,
Tristis ubi infausto committitur omine pugna.
Haec cape, et ultricem pharetra deprome sagittam ε
Hac, quicumque sacrum violarit vulnere corpus,
Tros ltalusve, mihi paliter det sanguine poenas,
Post ego nube cava miserandae corpus et arma
Inspoffata feram tumulO,pat11aeque reponam.’
Dixit : at illa leves eoeli delapsa per auras
Insonuit, nigro circumdata turbine corpus.

At manus interea muris Trojana propinquat,
Etruscique duces, equitumque exercitus omnis,
Compositi numero in turmas. Fremit aequore toto
Insultans sonipes, et pressis pugnat habenis
Huc obversus et huc3 tum late ferreus hastis
Horret ager, campique armis sublimibus ardent.

 

