256 P. VIRGILII MARoms

Dis sedem exiguam patriis litusque rogamus
Innocuum, et cunctis undamque auramque patentem.
Non erimus regno indecores: nec vestra feretur
Fama levis, tantive abolescet gratia facti,
N ec Trojam Ausonios gremio excepisse pigebit.
Fata per AEneae juro, dextramque potentem,
Sive fide, seu quis bello est expertus et armis3
Multi nos populi, multae-ne temne, quod ultro
Praeferimus manibus vittas ac verba precantia-—
Et petiere sibi et voluere adjungere gentes.
Sed nos fata deum vestras exquirere terras
Imperiis egere suis. Hinc Dardanus ortus:
Huc repetit, jussisque ingentibus urget Apollo
Tyrrhenum ad Thybrim et fontis vada sacra Numici.
Dat tibi praeterea fortunae parva prioris
Munera, reliquias Troja ex ardente receptas.
Hoc pater Anchises auro libabat ad aras:
Hoc Priami gestamen erat, quum jura vocatis
EIore daret populis, sceptrumque sacerque tiaras,
Iliadumque labor vestes.”

Talibus Ilionei dictis defixa Latinus
Obtutu tenet ora, soloque immobilis haeret,
Intentos volvens oculos. Nec purpura regem
Picta movet, nec Sceptra movent Priameia tantum,
Quantum in connubio natae thalamoque moratur;
Et veteris Fauni volvit sub pectore sortem.
Hunc illum fatis externa ab sede profectum
Portendi generum, paribusque in regna vocari
Auspiciis3 huie progeniem virtute futuram
Egregiam, et totum quae viribus occupet orbem.
Tandem laetus ait z ‘⁴ Di nostra incepta secundent,
Auguriumque suum! Dabitur, Trojane, quod optas:
Munera nec sperno. Non vobis, rege Latino,
Divitis uber agri Trojaeve opulentia deerit.
Ipse modo AEneas, nostri si tanta cupido est,
Si jungi hospitio properat sociusque vocari,
Adveniat; vultus neve exhorrescat amieos.
Pars mihi pacis erit dextram tetigisse tyranni.
Vos contra regi mea nunc mandata referte.
Est mihi nata, viro gentis quam jungere nostrae‚
Non patrio ex adyto sortes, non plurima coelo
Monstra sinunt: generos externis affore ab oriS,
Hoc Latio restare canunt, qui sanguine nostrum
Nomen in astra ferant. Hunc illum poscere fata
Et reor, et, si quid veri mens augm·at, opt0.'’
Haec effatus, equos numero pater eligit omni.

 

