198 P. 1711101111 1111101113

Ι11 111310 praecipitem puppi deturbat ab alta:

Ipse gubernaclo rector subit, ipse magister,
Hortaturque viros, clavumque ad litora torquet.
At gravis, ut fundo vix tandem redditus imo est
Jam senior, madidaque fluens in veste, Menoetes,
Summa petit scopuli, siccaque in rupe resedit.
Illum et labentem Teucri et n'sere natantem3

[Et salsos rident revomentem pectore fluctus]
Hic laeta extremis spes est accensa duobus,
Sergesto Mnestheique, Gyan superare mor'antem.
Sergestus capit ante locum, scopuloque propinquat;
Nec tota tamen isse prior praeeunte carina3

Parte prior3 partem rostro premit aemula Pristis.
At media socios incedens nave per ipsos

Hortatur Mnestheus: “,Nunc nunc insurgite remis,
Hectorei socii, Trojae quos sorte suprema

Delegi comites; nunc illas promite vires,

N unc animos, quibus in Gaetulis Syrtibus usi,
Ionioque mari, Maleaeque sequacibus undis.

Non Jam prima peto Mnestheus neque vincere cert03
Quamquam 0! sed superent, quibus hoc, Neptune, dedistig
Extremos pudeat rediisse: hoc vincite, cives,

Et prohibete nefas. ' Olli certamine summo
Procumbunt: vastis tremit ictibus aerea puppis,
Subtrahiturque solum; tum creber anhelitus artus
Aridaque ora quatit ; sudor fluit undique rivis.
Attulit ipse viris optatum casus honorem.
Namque furens animi, dum proram ad saxa suburget
Interior, spatioque subit Sergestus iniquo:

Infelix saxis in procurrentibus haesit.

Concussae cautes, et acuto in murice remi

Obnixi crepuere, illisaque prora pependit.
Consurgunt nautae, et magno clamore morantur:
Ferratasque tiudes et acuta cuspide contos
Expediunt, fractosque legunt m gurgite remos.

At laetus Mnestheus, successuque acrior ipso,
Agmine remorum celeri, ventisque vocatis,

Prona petit maria, et pelago decurrit aperto.
Qualis spelunca subito commota columba,

Cui domus et dulces latebroso in pumice nidi,
Fertur in arva volans, plausumque exterrita pennis
Dat tecto ingentem3 mox 3010 lapsa quieto

Radit iter liquidum, celeres neque commovet alas:
Sic Mnestheus, 310 ipsa fuga secat ultima Pristis
AEquora, sic issam fert impetus ipse volantem.

Et primum in scopulo luctantem deserit alto

