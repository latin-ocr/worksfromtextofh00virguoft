AENEIDOS LIB. XI.

Munera, quae patriis ad me portatis ab oris,
Vertite ad AEneau. Stetimus tela aspera contra,
Contulimusque manus: experto credite, quantus

In clipeum assurgat, quo turbine torqueat hastam.

Si duo praeterea tales Idaea tulisset

Terra viros, ultro Inachias venisset ad urbes
Dardanus, et versis lugeret Graecia fatis.
Quidquid apud durae cessatum est moenia Trojae,
Hectoris AEneaeque manu victoria Graium
Haesit, et in decimum vestigia retulit annum.
Ambo animis, ambo insignes praestantibus armis3
Hie pietate prior. Coeant in foedera dextrae,
Qua datur : ast, armis concurrant arma, cavete.’
Et responsa simul quae sint, rex optime, regis
Audisti, et quae sit magno sententia bello.”

Vix ea legati3 variusque per ora cucurrit
Ausonidum turbata fremor : ceu saxa morantur
Quum rapidos amnes, fit clauso gurgite murmur,
Vicinaeque fremunt ripae crepitantibus undis.

Ut primum placati animi, et trepida ora quierunt,
Praefatus divos solio rex infit ab alto:

“ Ante equidem summa de re statuisse, Latini,
Et vellem, et fuerat melius3 non tempore tali
Cogere concilium, quum muros assidet hostis.
Beuum importunum, cives, cum gente deorum,
Invictisque viris gerimus, quos nulia fatigant
Proelia, nec victi possunt absistere ferro.

Spem si quam adscitis AEtolum habuistis in armis,

359

Ponite. Spes sibi quisque: sed haec quam angusta videtis.

Cetera qua rerum jaceant perculsa ruina,
Ante oculos interque manus sunt omnia vestras.

Nec quemquam incuso. Potuit quae plurima virtus

Esse, fuit. Toto certatum est corpore regni.
Nunc- adeo, quae sit dubiae sententia menti,
Expediam, et paucis—animos adhibete—docebo.
Est antiquus ager Tusco mihi proximus amni,
Longus in occasum, fines super usque Sicanos3
Aurunci Rutulique serunt, et vomere duros
Exercent colles, atque horum asperrima pascunt.
Haec omnis regio, et celsi plaga pinea montis,
Cedat amicitiae Teucrorum3 et foederis aequas
Dicamus leges, sociosque in regna vocemus ;
Considant, si tantus amor, et moenia condant.
Sin alios fines aliamque capessere gentem

Est animus, poscuntque solo decedere nostro3
Bis denas Italo texamus robore naves,

