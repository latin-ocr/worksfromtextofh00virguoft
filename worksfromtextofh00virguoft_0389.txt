AENBIDos ΠΒ, 11. 35

ka(
C!

Conversique oculos inter se atque ora tenebant.

Tum senior semperque odiis et crimine Drances

Infensus juveni Turno sic ore vicissim

Orsa refert: ‘⁶ O fama ingens, ingentior armis,

Vir Trojane, quibus coelo te laudibus aequem?

Justitiaene prius mirer, belline laborum Ρ

Nos vero haec patriam grati referemus ad urbem:

Et te, si qua viam dederit fortuna, Latino

J ungemus regi. Quaerat sibi foedera Turnus.

Quin et fatales murorum atollere moles,

Saxaque subvectare humeris Trojana juvabit.”

Dixerat haec, unoque omnes eadem ore fremebant.

Bis senos pepigere dies, et pace sequestra

Per silvas Teucri, mixtique impune Latini,

Erravere jugis. Ferro sonat icta bipenni

Fraxinus3 evertunt actas ad sidera pinus 3

Robora nec cuneis et olentem scindere cedrum.

Nec plaustris cessant vectare gementibus ornos.
Et jam Fama volans, tanti praenuncia luctus,

Evandrum Evandrique domos et moenia complet,

Quae modo victorem Latio Pallanta ferebat.

Arcades ad portas ruere, et de more vetusto

Funereas rapuere faces. Lucet via longo

Ordine flammarum, et late discriminat agros.

Contra turba Phrygum veniens plangentia jungunt

Agmina. Quae postquam matres succedere tectis

Viderunt, maestam incendunt clamoribus urbem.

At non Evandrum potis est vis ulla tenere3

Sed venit in medios. Feretro Pallanta reposto

Procubuit super, atque haeret lacrimansque gemensque,

Et via vix tandem voci laxata dolore est :

‘⁶ Non haec, o Palla, dederas promissa parenti.

Cautius ut saevo velles te eredere Marti!

Haud ignarus eram, quantum nova gloria in armis,

Et praedulce decus primo certamine posset.

Primitiae juvenis miserae! bellique propinqui

Dura rudimenta! et nulli exaudita deorum

Vota precesque meae! tuque, o sanctissima conjux,

Felix morte tua, neque in hunc servata dolorem!

Contra ego vivendo vici mea fata, superstes

Restarem ut genitor. Troum socia arma secutum

Obruerent Rutuli telis! animam ipse dedissem,

Atque haec pompa domum me, non Pallanta, referret!

Nec vos arguerim, Teucri, nec foedera, nec quas

J unximus hospitio dextras3 sors ista senectae

Debita erat nostrae. Quod si immatura manebat

