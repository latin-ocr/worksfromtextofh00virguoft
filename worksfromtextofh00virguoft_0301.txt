AENEIDO S ΠΒ . vn.

Belli ferratos rupit Saturnia postes.

Ardet inexcita Ausonia atque immobilis ante3
Pars pedes ire parat campis; pars arduus altis
Pulverulentus equis furit: omnes arma requirunt.
Pars leves clipeos et spicula lucida tergunt

Arvina pingui, subiguntque in cote secures3
Signaque ferre juvat, sonitusque audire tubarum.
Quinque adeo magnae positis incudibus urbes

Tela novant, Atina potens, Tiburque superbum,
Ardea, Crustumerique, et turrigerae Antemnae.
Tegmina tuta cavant capitum, flectuntque salignas
Umbonum crates3 alii thoracas ahenos,

Aut leves ocreas lento ducunt argento:

Vomeris huc et falcis honos, huc omnis aratri
Cessit amor: recoquunt patrios fornacibus enses.
Classica jamque sonant; it bello tessera signum.
Hic galeam tectis trepidus rapit; ille frementes
Ad juga cogit equos ; clipeumque auroque trilicem
Loricam induitur fidoque accingitur ense.

Pandite nunc Helicona, deae, cantusque movete,
Qui bello exciti reges, quae quemque secutae
Complerint campos acies ; quibus Itala jam tum
Floruerit terra alma viris, quibus arserit armis
Et meministis enim, divae, et memorare potestis;
Ad nos vix tenuis famae perlabitur aura.

Primus init bellum Tyrrhenis asper ab oris
Contemtor divum Mezentius, agminaque armat.
Filius huic juxta Lausus, quo pulchrior alter
Non fuit, excepto Laurentis corpore Turni.
Lausus, equum domitor debellatorque ferarum,
Ducit Agyllina nequidquam ex urbe secutos
Mille viros ; dignuS‚ patriis qui laetior esset
Imperiis, et cui pater haud Mezentius esset.

Post hos insignem palma per gramina currum
Victoresque ostentat equos satus Hercule pulchro
Pulcher Aventinus ; clipeoque insigne paternum
Centum angues cinctamque gerit serpentibus Hydram3
Collis Aventini silva quem Rhea sacerdos
Furtivum partu sub luminis edidit oras,

Mixta deo mulier, postquam Laurentia victor,
Geryone exstincto, Tirynthius attigit arva,
Tyrrhenoque boves in flumine lavit Iberas,
Pila manu saevosque gerunt in bella dolones 3
Et tereti pugnant mucrone veruque Sabello.
Ipse pedes, tegumen torquens immane leonis,
Terribili impexum saeta, cum dentibus albis,

267

