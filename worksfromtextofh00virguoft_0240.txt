206 P. VIRGILII MARoms

Nec mora, nec requies. Quam multa grandine nimbi
Culminibus crepitant: sic densis ictibus heros
Creber utraque manu pulsat versatque Dareta.

Tum pater AEneas procedere longius iras,

Et saevire animis Entellum haud passus acerbis3

Sed finem imposuit pugnae, fessumque Dareta
Eripuit, mulcens dictis, ac talia fatur:

“ Infelix, quae tanta animum dementia cepit P

Non vires alias conversaque numina sentis?

Cede deo.'’ Dixitque et, proelia voce diremit.

Ast illurn fidi aequales, genua aegra trahentem,

J actantemque utroque caput, crassumque cruorem
Ore ejectantem, mixtosque in sanguine dentes,
Ducunt ad naves; galeamque ensemque vocati
Accipiunt: palmam Entello taurumque relinquunt.
Hic victor, superans animis, tauroque superbus:

‘⁶ Nate dea, vosque haec‚'' inquit, ‘⁶ cognoscite Teucri,
Et mihi quae fuerint juvenali in corpore vires,

Et qua servetis revocatum a morte Dareta.”

Dixit, et adversi contra stetit ora juvenci,

Qui donum adstabat pugnae ; durosque reducta
Libravit dextra media inter cornua cestus

Arduus, effractoque illisit in ossa cerebro.

Sternitur, exanimisque tremens procumbit humi bos.
Ille super tales effundit pectore voces:

“ Hanc tibi, Eryx, meliorem animam pro morte Daretis
Persolvo: hic victor cestus artemque repono.'’

 

Protenus AEneas celeri certare sagitta
Invitat, qui forte velint, et praemia ponit3
Ingentique manu malum de nave Seresti
Erigit ; et volucrem trajecto in fune columbam,
Quo tendant sermm, malo suspendit ab alto.
Convenere viri, dejectamque aerea sortem
Accepit galea3 et primus clamore secundo
Hyrtacidae ante omnes exit locus Hippocoontis3

 

