AENEtnos mn. KH. 393

An fratris miseri letum ut crudele videres?

Nam quid ago ἓ aut quae jam spondet fortuna salutem ?

Vidi oculos ante ipse meos me voce vocantem

Murranum, quo non superat mihi carior alter,

Oppetere ingentem atque ingenti vulnere victum.

Occidit infelix, ne nostrum dedecus Ufens

Aspiceret; Teucri potiuntur corpore et armis.

Exscindine domos, id rebus defuit unum,

Perpetiar? dextra nec Drancis dicta refellam ἓ

Terga dabo P et Turnum fugientem haec terra videbit P

Usque adeone mori miserum est ’ἓ vos o mihi Manes

Este boni: quoniam superis aversa voluntas.

Sancta ad vos anima, atque istius inscia culpae

Descendam, magnorum haud unquam indignus avorum.‘’
Vix ea fatus erat: medios volat ecce per hostes

Vectus equo spumante Saces, adversa sagitta

Saucius ora, ruitque implorans nomine Turnum:

“ Turne, in te suprema salus3 miserere tuorum.

Fulminat AEneas armis, summasque minatur

Dejecturum arces Italum, excidioque daturum ;

Jamque faces ad tecta volant. In te ora Latini,

In te oculos referunt: mussat rex ipse Latinus,

Quos generos vocet, aut quae sese ad foedera flectat.

Praeterea regina, tui fidissima, dextra

Occidit ipsa sua, lucemque exterrita fugit.

Soli pro portis Messapus et acer Atinas

Sustentant aciem. Circum hos utrimque phalanges

Stant densae, strictisque seges mucronibus horret

Ferrea: tu currum deserto in gramine versas.”

Obstupuit varia confusus imagine rerum .

Turnus, et obtutu tacito stetit. AEstuat ingens

Uno in corde pudor, mixtoque insania luctu,

Et Furiis agitatus amor, et conscia virtus.

Ut primum discussae umbrae, et lux reditta menti,

Ardentes oculorum orbes ad moenia torsit

Turbidus, eque rotis magnam respexit ad urbem.

Ecce autem, fiammis inter tabulata volutus

Ad coelum undabat vertex, turrimque tenebat3

Turrim, compactis trabibus quam eduxerat ipse,

Subdideratque rotas, pontesque intraverat altos.

“ J am jam fata, soror, superant3 absiste morari ;

Quo deus et quo dura vocat fortuna, sequamur.

Stat conferre manum AEneae, stat, quidquid acerbi est,

Morte pati3 nec me indecorem, germana, videbis

Amplius. Hunc, oro, sine me furere ante furorem.”

Dixit, et e curru saltum dedit ocius arvis 3

