48 P. wnGILn MARoms

Populus, et glauca canentia fronde salicta.
Pars autem posito surgunt (le semine3 ut altae
Castaneae, nemorumque J ovi quae maxima frondet
AEsoulus atque habitae Graiis oracula quercus.
Pullulat ab radice aliis densissima silva:
Ut cerasis ulmisque3 etiam Parnasia laurus γ
Parva sub ingenti matris se subjicit umbra.
Hos natura modos primum dedit3 his genus omne
Silvarum fruticumque viret nemorumque sacrorum.
Sunt alii, quos ipse via sibi reperit usus.
Hic plantas tenero abscindens de corpore matrum
Deposuit sulcis; hic stirpes obruit arvo,
Quadrifidasque sudes, et acuto robore vallos3
Silvarumque aliae pressos propaginis arcus
Exspectant et viva sua plantaria terra.
Nil radicis egent aliae 3 summumque putator
Haud dubitat terrae referens mandare cacumen,
Quin et caudicibus sectis, mirabile dictu,
Truditur e sicco radix oleagina ligno.
Et saepe alterius ramos impune videmus
Vertere in alterius ; mutatamque insita mala
Ferre pirum, et prunis lapidosa rubescere corna.
Quare agite o, proprios generatim discite cultus,
Agricolae‚ fructusque feros mollite colendo3
Neu segnes jaceant terrae. Juvat Ismara Baccho
Conserere, atque olea magnum vestire Taburnum.
Tuque ades, inceptumque una decurre laborem,
O decus, o famae merito pars maxima nostrae,
Maecenas, pelagoque volans da vela patenti.
Non ego cuncta meis amplecti versibus opto3
Non, mihi si linguae centum sint, oraque centum,
Ferrea vox: ades, et primi lege litoris oram.
In manibus terrae: non hic te carmine ficto
Atque per ambages et longa exorsa tenebo.
Sponte sua quae se tollunt in luminis oras,
Infecuuda quidem, sed laeta et fortia surgunt3
Quippe solo natura subest. Tamen haec quoque si quis
Inserat, aut scrobibus mandet mutata subactis,
Exuerint silvestrem animum 3 cultuque frequenti
In quascumque voces artes haud tarda sequentur.
Nec non ct sterilis, quae stirpibus exit ab imis,
Hoc faciet, vacuos si sit digesta per agros:
Nunc altae frondes et rami matris opacant,
Crescentique adimunt fetus, uruntque ferentem.
Jam, quae seminibus jactis se sustulit arbos,
Tarda venit, seris factura nepotibus umbram3

 

