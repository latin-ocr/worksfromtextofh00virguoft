386 P. VIRGILII MARoms

Antiqui proles bello praeclara Dolonis,

Nomine avum referem, animo manibusque parentem:

Qui quondam, castra ut Danaum speculator adiret,

Ausus Pelidae pretium sibi poscere currus.

Illum Tydides alio pro talibus ausis

Affecit preti03 nec equis aspirat Achffljs.

Hunc procul ut campo Turnus prospexit aperto,

Ante levi jaculo longum per inane secutus,

Sistit equos bijuges, et curru desilit, atque

Semianimi lapsoque supervenit, et pede collo,

Impresso dextrae mucronem extorquet, et alto

Fulgentem tingit jugulo ; atque haec insuper addit:

‘⁶ En, agros et, quam bello, Trojane, petisti,

Hesperiam metire jacens: haec praemia, qui me

Ferro ausi tentare, ferunt: 510 moenia condunt.'’

Huic comitem Asbuten conjecta cuspide mittit,

Chloriaque, Sybarimque, Daretaque, Thersilochumque,

Et sternacis equi lapsum cervice Thymoeten.

Ac Velut Edoni Boreae quum spiritus alto

Insonat AEgaeo, sequiturque ad litora fluctus,

Qua venti incubuere, fugam dant nubila coelo:

Sic Turno, quacumque viam secat agmina cedunt,

Conversaeque ruunt acies3 fert impetus ipsum,

Et cristam adverso curru quatit aura volantem.

Non tulit instantem Phegeus animisque frementem: 0

Objecit sese ad currum, 01 spumantia frenis

Ora citatorum dextra detorsit equorum.

Dum trahitur, pendetque jugis, hunc lata retectum

Lancea consequitur, rumpitque infixa bilicem

Loricam, et summum degustat vulnere corpus.

Ille tamen clipeo objecto conversus in hostem

Ibat, 01 auxilium ducto mucrone petebat:

Quum rota praecipitem et procursu concitus axis

Impulit, effunditque solo; Turnusque secutus

Imam inter galeam summi thoracis et oras

Abstulit ense caput, truncumque reliquit arenae.
Atque ea dum campis victor dat funera Turnus,

Interea AEnean Mnestheus et fidus Achates

Ascaniusque comes castris statuere cruentum,

Alternos longa nitentem cuspide gressus. κ

Saevit, et infracta luctatur arundine telum

Eripere, auxilioque viam, quae proxima, poscit:

Ense secent lato vulnus, telique latebram

Reseindant penitus, seseque in bella remittant.

Jamque aderat Phoebo ante alios dilectus Iapis

Iasides: acri quondam cui captus amore

