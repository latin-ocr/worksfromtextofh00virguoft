284 1². VIBGILII MAnoms

Carmentis nymphae monita, et deus auctor Apollo.
Vix ea dicta; dehinc progressus monstrat et aram,
Et Carmentalem Romano nomine portam

Quam memorant, nymphae prlscum Carmentis honorem
Vatis fatidicae: cecinit quae prima futuros

AEneadas magnos et nobile Pallanteum.

Hinc lucum ingentem, quem Romulus acer Asylum
Retulit, et gelida- monstrat sub rupe Lupercal,
Parrhasio dictum Panos de more Lycaei.

N ec non et sacri monstrat nemus Argileti,
Testaturque locum, et letum docet hospitis Argi.
Hine ad Tarpeiam sedem et Capitolia ducit,

 

Aurea nunc, olim silvestribus horrida dumis.

J am tum religio pavidos terrebat agrestes

Dira loci3 jam tum silvam saxumque tremebant.

Hoc nemus, hunc, inquit, frondoso vertice collem—
Quis deus, incertum est—habitat deus3 Arcades ipsum

 

Credunt se vidisse Jovem, quum saepe nigrantem
AEgida concuteret dextra nimbosque cieret.

Haec duo praeterea disjectis oppida muris,
Reliquias veterumque vides monumenta virorum.

