AEmzmos ΠΒ. 11. 143

Suspensum et pariter comitique onerique timentem.
Jamque propinquabam portis, omnemque videbar
Evasisse vicem ; subito quum creber ad aures

Visus adesse pedum sonitus, genitorque per umbram
Prospiciens, ‘ N ate,' exclamat, ‘ fuge, nate3 propinquam&
Ardentes clipeos atque aera micantia cerno.’

Hic mihi nescio quod trepido male numen amicum
Confusam eripuit mentem. Namque avia cursu
Dum sequor, et nota excedo regione viarum,

Heu! misero conjux fatone erepta Creiisa

Substitit, erravitne via, seu lassa resedit,

Incertum3 nec post oculis est reddita nostris.

Nec prius amissam respexi, animumve reflexi,

Quam tumulum antiquae Cereris sedemque sacratam
Venimus : hic demum collectis omnibus una

Defuit3 et comiteS, natumque, virumque sefelJit.
Quem non incusavi amens hominumque deorumque?
Aut quid in eversa vidi crudelius urbe?

Ascanium, Anchisenque patrem, Teucrosque penates
Commendo sociis, et curva valle recondo,

Ipse urbem repeto, et cingor fulgentibus armis.

Stat casus renovare omnes, omnemque reverti

Per Trojam, et rursus caput objectare periclis.
Principio muros obscuraque limina portae,

Qua gressum extuleram, repeto ; et vestigia retro
Observata sequor per noctem et lumine lustro.
Horror ubique animos, simul ipsa silentia terrent.
Inde domum, si forte pedem, si forte tulisset,

Me refero. Irruerant Danai, et tectum omne tenebant.
Ilicet ignis edax summa ad fastigia vento

Volvitur3 exsuperant flammae3 furit aestus ad auras
Procedo, et Priami sedes arcemque reviso.

Et jam porticibus vacuis J unonis asylo

Custodes lecti Phoenix et dirus Ulixes

Praedam asservabant. Huc undique Tro'ia gaza
Incensis erepta adytis, mensaeque deorum,
Crateresque auro solidi, captivaque vestis
Congeritur. Pueri et pavidae longo ordine matres
Stant circum.

Ausus quin etiam voces jactare per umbram,
Implevi clamore vias, maestusque Creiisam
Nequidquam ingeminans iterumque iterumque vocavi.
Quaerenti, et tectis urbis sine fine furenti,

Infelix simulacrum atque ipsius umbra Creusae

Visa mihi ante oculos, et nota major imago.
Obstupui, steteruntque comae, et vox faucibus haesit.

