338 Ρ. ἩΒῡηΠ MAnoms

Impressumque nefas—una sub noete jugali

Caesa manus juvenum foede, thalamique cruenti,—
Quae Clonus Eurytides multo caelaverat auro :
Quo nune Turnus ovat spolio gaudetque potitus.
Nescia mens hominum fati sortisque futurae,

Et servare modum, rebus sublata secundis Ξ

Turno tempus erit, magno quum optaverit emtum
Intactum Pallanta, et quum spolia ista diemque
Oderit. At socii multo gemitu lacrimisque

 

Impositum scuto referunt Pallanta frequentes.
O dolor atque decus magnum rediture parenti ἱ
Haec te prima dies bello dedit, haec eadem aufert,
Quum tamen ingentes Rutulorum linquis acervos!
Nec jam fama mali tanti, sed certior auctor
Advolat AEneae, tenui discrimine leti
Esse suos : tempus, versis succurrere Teucris.
Proxima quaeque metit gladio, latumque per agmen
Ardens limitem agit ferro3 te, Turne, superbum
Caede nova quaerens. Pallas, Evander, in ipsis
Omnia sunt oculj53 mensae, quas advena primas
Tunc adiit, dextraeque datae. Sulmone creatos
Quatuor hie juvenes; totidem, quos educat Ufens,
Viventes rapit, inferias quos immolet umbris,
Captivoque rogi perfundat sanguine flammas.
Inde Mago procul infensam contenderat hastam.
Ille astu subit3 at tremebunda supervolat hasta;
Et genua amplectens effatur talia supplex :
“ Per patrios manes, per spes surgentis Iuli,-
Te precor, hanc animam serves natoque patnque.

 

