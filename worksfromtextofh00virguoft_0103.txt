GEORGICON LIB. ΠΙ.

Corripuere, ruuntque effusi carcere currus,
Quum spes arrectae juvenum, exsultantiaque hamit
Corda pavor pulsans ; illi instant verbere torto,
Et proni dant lora; volat vi fervidus axis3
Jamque humiles, jamque elati sublime videntur
Aera per vacuum ferri, atque assurgere in auras ;
Nec mora, nec requies3 at fulvae nimbus arenae
Tollitur3 humescunt spumis flatuque sequentum :
Tantus amor laudum, tantae est victoria curae.
Primus Erichthonius currus et quatuor ausus
J ungere equos, rapidusque rotis insistere victor.
Frena Pelethronii Lapithae gyrosque dedere
Impositi dorso, atque equitem docuere sub armis
Insultare solo, et gressus glomerare superbos.
AEquus uterque labor3 aeque juvenemque magistri
Exquirunt calidumque animis et cursibus acrem3
Quamvis saepe fuga versos ille egerit hostes,
Et patriam Epirum referat fortesque MycenaS,
Neptunique ipsa deducat origine gentem.

His animadversis instant sub tempuS, et omnes
Impendunt curas denso distendere pingui,
Quem legere ducem, et pecori dixere maritum,
Pubentesque secant herbas, fluviosque ministrant.
Farraque, ne blando nequeat superesse labori,
Invalidique patrum referant jejunia nati.
Ipsa autem macie tenuant armenta volentes,
Atque, ubi concubitus primos jam nota voluptas
Sollicitat, frondesque negant et fontibus arcent.
Saepe etiam cursu quatiunt, et sole fatigant,
Quum graviter tunsis gemit area frugibus, et quum
Surgentem ad zephyrum paleae jactantur inanes.
Hoc faciunt, nimio ne luxu obtusior usus
Sit genitali arvo, et sulcos oblimet inertes;
Sed rapiat sitiens Venerem, interiusque recondat.

Rursus cura patrum cadere, et succedere matrum
Incipit. Exactis gravidae quum mensibus errant,
Non illas gravibus quisquam juga ducere plaustris,
Non saltu superare viam sit passm, et acri
Carpere prata fuga, fluviosque innare rapaces :
Saltibus in vacuis pascant, et plena secundum
Flumina, muscus ubi et viridissima gramine ripa,
Speluncaeque tegant, et saxea procubet umbra.
Est lucos Silari circa ilicibusque virentem
Plurimus Alburnum volitans, cui nomen asilo
Romanum est, oestrum Graii vertere vocantes3
Asper, acerba sonans ; quo tota exterrita silvis

69

