AENEIDOS LIB. X.

Spumea semifero sub pectore murmurat unda.
Tot lecti proceres ter denis navibus ibant
Subsidio Trojae, et campos salis aere secabant.
Jamque dies coelo concesserat, almaque curru
Noetivago Phoebe medium pulsabat Olympum :
AEneas, neque enim membris dat eura quietem,
Ipse sedens clavumque regit velisque ministrat.
Atque illi medio in spatio chorus ecce suarum
Occurrit comitum : Nymphae, quas alma Cybebe
Numen habere maris, Nymphasque e navibus esse

 

 

 

 

 

J usserat, innabant pariter, fluctusque secabant,
Quot prius aeratae steterant ad litora prorae.
Agnoscunt longe regem, lustrantque choreis.
Quarum, quae fandi doctissima, Cymodocea

Pone sequens dextra puppim tenet, ipsaque dorso
Eminet, ae laeva tacitis subremigat undis.

Tum sic ignarum alloquitur: ‘⁶ Vigilasne, deum gens,
AEnea Ρ vigila, et velis immitte rudentes.

Nos sumus Idaeae sacro de vertice pinus,

Nune pelagi Nymphae, classis tua. Perfidus ut nos
Praecipites ferro Rutulus flammaque premebat,
Rupimus invitae tua vincula, teque per aequor
Quaerimus. Hanc Genetrix faciem miserata refecit,
Et dedit esse deas, aevumque agitare sub undis.

At puer Ascanius muro fossisque tenetur

Tela inter media atque horrentes Marte Latinos.

J am loca jussa tenent forti permixtus Etrusco
Arcas eques. Medias illis opponere turmas,

Ne castris jungant, certa est sententia Tiffno.
Surge age, et Aurora socios veniente vocari

Primus in arma jube, et clipeum cape, quem dedit ipse
Invictum ignipotens, atque oras ambiit auro.
Crastina lux, mea si non irrita dicta putaris,
Ingentes Rutulae spectabit caedis acervos.”

Dixerat : et dextra discedens impulit altam,

Haud ignara modi, puppim. Fugit illa per undas
Ocior et jaculo et ventos aequante sagitta.

331

