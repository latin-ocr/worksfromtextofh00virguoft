10

„nymnos Lm. 11. 1 7

Et salsae fruges, et circum tempora vittae.

Eripui, fateor, leto me, et vincula rupi3
Limosoque lacu per noctem obscurus in ulva
Delitui dum vela darent, si forte dedissent.

Nec mihi jam patriam antiquam spes ulla videndi,
Nec dulces natos exoptatumque parentem 3

Quos illi fors ad poenas ob nostra reposcent
Effugia, et culpam hanc miserorum morte piabunt.
Quod te per superos et conscia numina veri,

Per, si qua est, quae restet adhuc mortalibus usquam
Intemerata fides, oro, miserere laborum
Tantorum3 miserere animi non digna ferentis.’

‘⁴ His lacrimis vitam damUS, et miserescimus ultro.
Ipse viro primus manicas atque arcta levari
Vincla jubet Priamus, dictisque ita fatui· amicis:

‘ Quisquis es, amissos hinc jam obliviscere Graios :
Noster eris; mihique haec edissere Vera roganti.

Quo molem hanc immanis equi statuere? quis auctor?
Quidve petunt i> quae religio? aut quae machina belli ?'
Dixerat. Ille dolis instructus et arte Pelasga,
Sustulit exutas vinclis ad sidera palmas :

‘ Vos aeterni ignes, et non violabile vestrum

Testor numen‚’ ait3 ⁶ vos arae ensesque nefandi,

Quos fugi, vittaeque deum, quas hostia gessi:

Fas mihi Graiorum sacrata resolvere jura,

Fas odisse viros, atque omnia ferre sub auras,

Si qua tegunt: teneor patriae nec legibus ullis.

Tu modo promissis maneas, servataque serves

Troja fidem, si vera feram, si magna rependam.

“ ‘ Omnis spes Danaum et coepti fiducia belli
Palladis auxiliis semper stetit. Impius ex quo
Tydides sed enim, scelerumque inventor Ulixes,
Fatale aggressi sacrato avellere templo
Palladium, caesis summae custodibus arcis,
Corripuere sacram effigiem, manibusque cruentis
Virgineas ausi divae contingere vittas3
Ex illo fluere ac retro sublapsa referri
Spes Danaum, fractae vires, aversa deae mens.

Nec dubiis ea signa dedit Tritonia monstris

Vix positum castris simulacrum: arsere coruscae
Luminibus flammae arrectis, salsusque per artus
Sudor iit3 terque ipsa solo, mirabile dictu,
Emicuit, parmamque ferens hastamque trementem.
Extemplo tentanda fuga canit aequora Calchas ;
Nec posse Argolicis exscindi Pergama telis,

Omina ni repetant Argis, numenque reducant,

