AENEIDos ΠΒ. x. 343

Quid manus illa virum, qui me meaque arma secuti?
Quosne, nefas! omnes infanda in morte reliqui?

Et nunc palantes video, gemitumque cadentum
Accipio. Quid ago? aut quae jam satis ima dehiscat
Terra mihi? vos o potius miserescite, venti,

In rupes, in saxa—volens vos Turnus adoro—

Ferte ratem, saevisque vadis immittite Syrtis,

Quo neque me Rutuli, nec conscia fama sequatur.’⁷
Haec memorans, animo nunc huc, nunc fluctuat illuc;
An sese mucrone ob tantum dedecus amens

Induat, et crudum per costas exigat ens-em3
Fluctibus an jaciat mediis, et litora nando

Curva petat, Teucrumque iterum se reddat in arma.
Ter conatus utramque viam: ter maxima J uno
Continuit ; juvenemque animi miserata repressit.
Labitur alta secans fluctuque aestuque secundo 3

Et patris antiquam Dauni defertur ad urbem.

At J ovis interea monitis Mezentius ardens
Succedit pugnae, Teucrosque invadit ovantes.
Concurrunt Tyrrhenae acies, atque omnibus uni,
Uni odiisque viro telisque frequentibus instant.

Ille, velut rupes vastum quae prodit in aequor,
Obvia ventorum furiis, expostaque ponto,

Vim cunctam atque minas perfert coelique marisque,
Ipsa immota manens: prolem Dolichaonis Hebrum
Sternit humi, cum quo Latagum, Palmumque fugacem:
Sed Latagum saxo atque ingenti fragmine montis
Occupat os faciemque adversam, poplite Palmum
Succiso volvi segnem sinit3 armaque Lauso

Donat habere humeris, et vertice figere cristas.

Nec non Evanthen Phrygium, Paridisque Mimanta
AEqualem comitemque: una quem nocte Theano
In lucem genitori Amyco dedit, et face praegnans
Cisseis regina Parin : Paris urbe paterna

Occubat3 ignarum Laurens habet ora Mimanta.
Ac velut ille canum morsu de montibus altis

Actus aper, multos Vesulus quem pinifer annos
Defendit, multosve palus Laurentia, silva Δ
Pastus arundinea, postquam inter retia ventum est,
Substitit, infremuitque ferox, et inhorruit armos:
Nec cuiquam irasci propiusve accedere virtus,

Sed jaculis tutisque procul clamoribus instant:

Ille autem impavidus partes cunctatur in omneS,
Dentibus infrendens, et tergo decutit hastas:

Haud aliter, justae quibus est Mezentius irae,

Non ulli est animus stricto concurrere ferro 3

