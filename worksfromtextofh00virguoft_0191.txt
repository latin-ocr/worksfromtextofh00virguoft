AENEIDOS LIB. ΠΙ.

Nos, patria incensa, diversa per aequora vectae,
Stirpis Achilleae fastus juvenemque superbum,
Servitio enixae, tulimus3 qui deinde, secutus
Ledaeam Hermionem Lacedaemoniosque hymenaeos,
Me famulo famulamque Heleno transmisit habendam.
Ast illum, ereptae magno inflammatus amore
Conjugis, et scelerum Furiis agitatus, Orestes
Excipit incautum, patriasque obtruncat ad aras.
Morte Neoptolemi regnorum reddita cessit

Pars Heleno, qui Chaonios cognomine campos,
Chaoniamque omnem Trojano a Chaone dixit,
Pergamaque Iliacamque jugis hanc addidit arcem.
Sed tibi qui cursum venti, quae fata dedere?

Aut quisnam ignarum nostris deus appulit oris P
Quid puer Ascanius P Superatne, et vescitur aura ⁴?
Quem tibi jam Troja—

Ecqua tamen puero est amissae cura parentis Ρ
Ecquid in antiquam virtutem animosque viriles

Et pater AEneas et avunculus excitat Hector '?’

“Talia fundebat lacrimans, longosque ciebat
Incassum fletus 3 quum sese a moenibus heros
Priamides multis Helenus comitantibus affert,
Agnoscitque suos, laetusque ad limina ducit,

Et multum lacrimas verba inter singula fundit.
Procedo, et parvam Trojam, simulataque magnis
Pergama, et arentem Xanthi cognomine rivum
Agnosco, Scaeaeque amplector limina portae.

Nec non et Teucri socia simul urbe fruuntur:
Illos porticibus rex accipiebat in amplis.

Aulai in medio libabant pocula Bacchi,
Impositis auro dapibus, paterasque tenebant.

“ Jamque dies, alterque dies processit; et aurae
Vela vocant, tumidoque inflatur carbasus austro.
His vatem aggredior dictis, ac talia quaeso :

‘ Trojugena, interpres divum, qui numina Phoebi,
Qui tripodas, Clarii laurus, qui sidera sentis,

Et volucrum linguas, et praepetis omina pennae,
Fare age—namque omnem cursum mihi prospera dixit
Religio, et cuncti suaserunt numine divi

Italiam petere, et terras tentare repostas3

Sola novum dictuque nefas Harpyia Celaeno
Prodigium canit, et tristes denuntiat iras,
obscenamque famem—quae prima pericula vito Ρ
Quidque sequens tantos possim superare labores θ’
Hic Helenus, caesis primum de more juvencis,
Exorat pacem divum, vittasque resolvit

157

