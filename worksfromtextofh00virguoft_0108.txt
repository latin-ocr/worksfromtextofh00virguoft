74· Ρ. vmeimr MARoms

Horrentesque rubos, et amantes ardua dumos:
Atque ipsae memores redeunt in tecta, suosque
Ducunt, et gravido superant vix ubere limen.

Ergo omni studio glaciem ventosque nivales,

Quo minor est illis curae mortalis egestas,

Avertes, victumque feres et virgea laetus

Pabula ; nec tota claudes foenilia bruma.

At vero, zephyris quum laeta vocantibus aestas

In saltus utrumque gregem atque in pascua mittet,
Luciferi primo cum sidere frigida rura

Carpamus, dum mane novum, dum gramina canent,
Et ros in tenera pecori gratissimus herba.

Inde, ubi quarta sitim coeli collegerit hora,

Et cantu querulae rumpent arbusta cicadae,

Ad puteos aut alta greges ad stagna jubeto
Currentem ilignis potare canalibus undam z
AEstibus at mediis umbrosam exquirere vallem,
Sicubi magna J ovis antiquo robore quercus
Ingentes tendat ramos 3 aut sicubi nigrum

Ilicibis crebris sacra nemus accubet umbra.

Tum tenues dare rursus aquas, et pascere rursus
Solis ad occasum, quum frigidus ae'ra vesper
Temperat, et saltus reficit jam roscida luna,
Litoraque alcyonen resonant, acalanthida dumi.
Quid tibi pastores Libyae, quid pascua versu
Prosequar, et raris habitata mapalia tectis ¹?

Saepe diem noctemque, et totum ex ordine mensem
Pascitur itque pecus longa in deserta sine ullis
Hospitiis: tantum campi jacet. Omnia secum
Armentarius Afer agit, tectumque Laremque
Armaque Amyclaeumque canem Cressamque pharetram :
Non secus ac patriis acer Romanus in armis
Injusto sub fasce viam quum carpit, et hosti

Ante exspectatum positis stat in agmine castris.
At non, qua Scythiae gentes Maeotiaque unda,
Turbidus et torquens flaventes Hister arenas,
Quaque redit medium Rhodope porrecta sub axem.
Ilh'c clausa tenent stabulis armenta3 neque ullae
Aut herbae campo apparent aut arbore frondes;
Sed jacet aggeribus niveis informis et alto

Terra gelu late, septemque assurgit in ulnas:
Semper hiems, semper spirantes frigora Cauri.
Tum Sol pallentes haud unquam discutit umbras:
Nec quum invectus equis altum petit aethera3 nec quum
Pracipitem oceani rubro lavit aequore currum.
Concrescunt subitae currenti in flumine crustae,

