 

BucoLmA. ECL. Π. 23

Sponte sua, dum ferre moror, cinis ipse. Bonum sit!
Nescio quid certe est; et Hylax in limine latrat.
Credimus? an, qui amant, ipsi sibi somnia fingunt?
Parcite, ab urbe venit, jam parcite, carmina, Daphnis.''

 

ECLOGA IX. MOERIS.

LYC. Quo te, Moeri, pedes Ρ an, quo via ducit, in urbem?

MOER. O Lycida, vivi pervenimus, advena nostri
(Quod nunquam veriti sumus) ut possessor agelli
Diceret: “ Haec mea sunt3 veteres migrate coloni.”
Nunc victi, tristes, quoniam Fors omnia versat,

Hos illi (quod nec bene vertat) mittimus haedos.

LYC. Certe equidem audieram, qua se subducere colles
Incipiunt, mollique jugum demittere clivo,

Usque ad aquam et veteres, jam fracta cacumina, fagos,
Omnia carminibus vestrum servasse Menalcan.

MOER. Audieras, et fama fuit, sed carmina tantum
Nostra valent, Lycida, tela inter Mastia, quantum
Chaonias dicunt, aquila veniente, columbas.

Quod nisi me quacumque novas incidere lites
Ante sinistra cava monuisset ab ilice cornix:
Nec tuus hje Moeris, nec viveret ipse Menalcas.

LYC. Heu,cadit in quemquamtantum scelus? heu, tua nobis
Paene simu] tecum solatia rapta, Menalca?

Quis caneret Nymphas ἶ) quis humum florentibus herbis
Spargeret‚ aut viridi· fontes induceret umbra?

Vel quae sublegi tacitus tibi carmina nuper

Quum te ad delicias ferres, Amaryllida, nostras P

“ Tityre, dum redeo, brevis est via, pasce capellas,

