254 Ρ. vmeun MARoms

Ardua cernebant juvenes, muroque subibant:
Ante urbem pueri et primaevo flore juventus
Exercentur cquis, domitantque in pulvere currus;
Aut acres tendunt arcus, aut lenta lacertis
Spicula contorquent, cursuque ictuque lacessunt:
Quum praevectus equo longaevi regis ad aures
Nuncius ingentes ignota in veste reportat
Advenisse viros. Ille iutra tecta vocari

Imperat, et solio medius consedit avito.

Tectum augustuni, ingens, centum sublime columnis,
Urbe fuit summa, Laurentis regia Pici,
Horrendum silvis et religione parentum.

Hie sceptra accipere, et primos attollere fasces
Regibus omen erat3 hoc illis curia templum,

Hae sacris sedes epulis; hic ariete caeso

Perpetuis soliti patres considere mensis.

Quin etiam veterum effigies ex ordine avorum
Antiqua e cedro, Italusque, paterque Sabinus
Vitisator curvam servans sub imagine falcem,

 

Saturnusque senex, J anique bifrontis imago,
Vestibulo adstabant; aliique ab origine reges,
Martiaque ob patriam pugnando vulnera passi.
ZMultaque praeterea sacris in postibus arma,
Captivi pendent currus, curvaeque secures,

Et cristae capitum, et portarum ingentia claustra,
Spiculaque, clipeique, ereptaque rostra carinis.
Ipse Quirinali lituo parvaque sedebat

Succinctus trabea, laevaque ancile gerebat

Picus, equum domitor : quem capta cupidine conjux
Aurea percussum virga, versumque venenis,

Fecit avem Circe, sparsitque coloribus alas.

Tali intus templo divum patriaque Latinus

