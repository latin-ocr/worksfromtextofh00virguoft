AENEIDos LIB. 11. · 125

Namque, ut conspectu in medio turbatus, inermis
Constitit, atque oculis Phrygia agmina circumspexit:

‘ Heu, quae nunc tellus,' inquit, ‘ quae me aequora possunt
Accipere Ρ aut quid jam misero mihi denique restat?
0111 neque apud Danaos usquam locus, et super ipsi
Dardanidae infensi poenas cum sanguine poscunt.’

Quo gemitu conversi animi, compressus et omnis
Impetus. Hortamur fari, quo sanguine cretus,

Quidve ferat3 memoret, quae sit fiducia capto.

Ille haec, deposita tandem formidine, fatur:

“ ‘ Cuncta equidem tibi, Rex, fuerit quodcumque, fatebor
Vera,' inquit: ‘ neque me Argolica de gente negabo:
Hoc primum, nec, si miserum fortuna Sinonem
Finxit, vanum etiam mendacemque improba finget.
Fando aliquod si forte tuas pervenit ad aures
Belidae nomen Palamedis et inclyta fama
Gloria: quem falsa sub proditione Pelasgi
Insontem, infando indicio, quia bella vetabat,
Demisere neci3 nunc cassum lumine lugent ;

Illi me comitem et consanguinitate propinquum
Pauper in arma pater primis huc misit ab annis :
Dum stabat regno incolumis, regumque vigebat
Consiliis, et nos aliquod nomenque decusque
Gessimus. Invidia postquam pellacis Ulixi
(Haud ignota loquor) superis concessit ab oris z
Afflictus vitam 111 tenebris luctuque trahebam,
Et casum insontis mecum indignabar amici.

Nec tacui demens3 et me, fors si qua tulisset,

Si patrios unquam remeassem victor ad Argos,
Promisi ultorem; et verbis odia aspera movi.
Hinc mihi prima mali labes; hinc semper Ulixes
Criminibus terrere novis 3 hinc spargere voces
In vulgum ambiguas, et quaerere conscius arma.
Nec requievit enim, donec Calchante ministro—
Sed quid ego haec autem nequidquam ingrata revolvo P
Quidve moror, 51 01111105 uno ordine habetis Achivos,
quue audire sat est Ρ jamdudum sumite poenas:
Hoc Ithacus velit, et ‘magno mercentur Atridae.²
Tum vero ardemus scitari et quaerere causas,
Ignari scelerum tantorum artisque Pelasgae.
Prosequitur pavitans, et ficto pectore fatur.

‘⁶ ⁶ Saepe sugam Danai Troja cupiere relicta
Moliri, et longo fessi discedere bello.

Fecissentque utinam! saepe illos aspera ponti
Inter-clusit hiems, et terruit auster euntes.
Praecipue, quum jam hic trabibus contextus acernis

