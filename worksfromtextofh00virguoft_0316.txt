282 Ρ. VIRGILII MAnoms

Infernas reseret sedes, et regna recludat

Pallida, dis invisa3 superque immane barathrum
Cei-natur, trepidentque immisso lumine manes.
Ergo insperata deprensum in luce repente,
Inclusumque cavo saxo, atque insueta rudentem,
Desuper Alcides telis premit, omniaque arma
Advocat, et ramis vastisque molaribus instat.

Ille autem, neque enim suga jam super ulla pericli,
Faucibus ingentem fumum, mirabile dictu,
Evomit, involvitque domum caligine caeca,
Prospectum eripiens oculis; glomeratque sub antro
Fumiferam noctem commixtis igne tenebris.

Non tulit Alcides animis, seque ipse per ignem
Praecipiti injecit saltu, qua plurimus undam
Fumus agit, nebulaque ingens specus (estuat atra.
Hic Cacum in tenebris incendia vana vomentem
Corripit in nodum complexus, et angit inhaerens
Elisos oeulos, et siccum sanguine guttur.
Panditur extemplo foribus domus atra revulsis,
Abstractaeque boves abjurataeque rapinae

Coelo ostenduntur, pedibusque informe cadaver
Protrahitur. Nequeunt expleri corda tuendo
Terribiles oculos, vultum, villosaque saetis

Pectora semiferi, atque exstinctos faucibus ignes.
Ex illo celebratus honos, laetique minores
Servavere diem, primusque Potitius auctor,

Et domus Herculei custos Pinaria sacri.

[Hanc aram luco statuit, quae Maxima semper
Dicetur nobis, et erit quae maxima semper]

Quare agite, o juvenes, tantarum in munere laudum
Cingite fronde comaS, et pocula porgite dextris,
Communemque vocate deum, et date vina volentes.''
Dixerat: Herculea bicolor quum populus umbra
Velavitque comas, foliisque innexa pependit,

Et sacer implevit dextram scyphus. Ocius omnes
In mensam laeti libant, divosque precantur.

Devexo interea propior fit Vesper Olympo.
Jamque sacerdotes primusque Potitius ibant
Pellibus in morem cincti, flammasque ferebant.
[Instaurant epulas, et mensae grata seeundae
Dona ferunt, cumulantque oneratis lancibus aras.]
Tum Salii ad cantus incensa altaria circum
Populeis adsunt evincti tempora ramis3
Hic juvenum chorus, ille senum, qui carmine laudes
Herculeas et facta ferunt: ut prima novercae
Monstra manu geminosque premens eliserit anguis;

