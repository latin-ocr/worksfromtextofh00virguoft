AENEIDOS LIB. X.

Est domus alta3 jacent penitus defossa talenta
Caelati argenti 3 sunt auri pondera facti

Infectique mihi. Non hic victoria Teucrum
Vertitur 3 aut anima una dabit discrimina tanta.’'
Dixerat. AEneas contra cui talia reddit :

“ Argenti atque auri memoras quae multa talenta,
Natis parce tuis. Belli commercia Turnus
Sustulit ista prior jam tum Pallante peremto.

Hoc patris Anchisae manes, hoc sentit Iulus.”

Sic fatus galeam laeva tenet, atque reflexa

Cervice orantis capulo tenus applicat ensem.

Nec procul Haemonides, Phoebi Triviaeque sacerdos,
Insula cui sacra redimibat tempora vitta,

Totus collucens veste atque insignibus armis :
Quem congressus agit campo, lapsumque superstans
Immolat, ingentique umbra tegit; arma Serestus
Lecta refert humeris, tibi, rex Gradive, tropaeum.
Instaurant acies Vulcani stirpe creatus

Caeculus et veniens Marsorum montibus Umbro.
Dardanides contra furit. Anxuris ense sinistram
Et totum clipei ferro dejecerat orbem 3—

Dixerat ille aliquid magnum, vimque affore verbo
Crediderat, coeloque animum fortasse ferebat,
Canitiemque sibi et longos promiserat annos 3—
Tarquitus exsultans contra fulgentibus armis,
Silvicolae Fauno Dryope quem nympha crearat,
Obvius ardenti sese obtulit. Ille reducta

Loricam clipeique ingens onus impedit hasta.

Tum caput orantis nequidquam, et multa parantis
Dicere, deturbat terrae, truncumque tepentem
Provolvens, super haec inimico pectore fatur ε

“ Istic nunc, metuende, jace. Non te optima mater
Condet humi, pati-iove onerabit membra sepulcro :
Alitibus linquere feris ; aut gurgite mersum

Unda feret, piscesque impasti vulnera lambent.’'
Protenus Antaeum et Lucam, prima agmina Turni,
Persequitur, sortemque Numam, fulvumque Camertem,
Magnanimo Volscente satum, ditissimus agri

Qui fuit Ausonidum, et tacitis regnavit Amyclis.
AEgeon qualis, centum cui brachia dicunt
Centenasque manuS, quinquaginta, oribus ignem
Pectoribusque arsisse, J ovis quum fulmina contra
Tot paribus streperet clipeis, tot stringeret enses :
Sic toto AEneas desaevit in aequore victor,

Ut semel intepuit mucro. Quin ecce Niphaei
Quadri-juges in equos adversaque pectora tendit:

339

