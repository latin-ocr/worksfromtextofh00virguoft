210 P. VIRGILII MAnoms

Pontum aspectabant flentes: “ Heu, tot vada fessis,
Et tantum superesse maris !” vox omnibus una.
Urbem orant3 taedet pelagi perferre laborem.

Ergo inter medias sese haud ignara nocendi
Conjicit, et faciemque deae vestemque reponit :

Fit Beroe, Tmarii conjux longaeva Dorycli,

Cui genus et quondam nomen natique fuissent ;

Ac sic Dardanidum mediam se matribus infert:

‘⁶ O miserae, quas non manus,’' inquit, “ Achaica bello
Traxerit ad letum patriae sub moenibus! o gens
Infelix! cui te exitio fortuna reservat Ρ

Septima post Trojae excidium jam vertitur aestas,
Quum freta, quum terras omnes, tot inhospita saxa
Sideraque emensae ferimur3 dum per mare magnum
Italiam sequimur fugientem, et volvimur undis.
Hic Erycis fines fraterni, atque hospes Acestes:
Quid prohibet muros jacere, et dare civibus urbem Ξ)
O patria, et rapti nequidquam ex hoste penates,
Nullane jam Trojae dicentur moenia? nusquam
Hectoreos amnes, Xanthum et Simoenta, videbo Ρ
Quin agite, et mecum infaustas exurite puppes.
Nam mihi Cassandrae per somnum vatis imago
Ardentes dare visa faces. Hic quaerite Trojam3
Hic domus est, inquit, vobis. ,J am tempus agi res;
N ec tantis mora prodigiis. En quatuor arae
Neptuno. Deus ipse faces animumque ministrat.'’
Haec memorans, prima infensum vi corripit ignem,
Sublataque procul dextra connixa coruscat,

Et jacit. Arrectae mentes, stupefactaque corda
Iliadum. Hic una e multis, quae maxima natu,
Pyrgo, tot Priami natorum regia nutrix:

“ Non Beroe vobis, non haec Rhoeteia, matres,

Est Dorycli conjux. Divini signa decoris,
Ardentesque notate oculos; qui spiritus illi,

Qui vultus, vocisve sonus, vel gressus eunti.

Ipsa egomet dudum Beroen digressa reliqui
AEgram, indignantem, tali quod sola careret
Munere, nec meritos Anchisae inferret honores.”
Haec effata.

At matres primo ancipites oculisque malignis
Ambiguae spectare rates, miserum inter amorem
Praesentis terrae, fatisque vocantia regna:

Quum dea se paribus per coelum sustulit alis,
Ingentemque fuga secuit sub nubibus arcum.

Tum vero attonitae monstris aotaeque furore
Conclamant, rapiuntque focis penetralibus ignem ·

 

