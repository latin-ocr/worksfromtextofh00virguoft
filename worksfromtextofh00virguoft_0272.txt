238 P. VIBGILII MARONIS

Hunc habet, atque humeris exstantem suspicit altis :—

“ Dicite, felices animae, tuque, optime vates3

Quae regio Anchisen, quis habet locus Ρ illius ergo

Venimus, et magnos Erebi tranavimus amneS.''

Atque huic responsum paucis ita reddidit heros:

“ Nulli certa domus: lucis habitamus opacis,

Riparumque toros et prata recentia rivis

Incolimus. Sed vos, si fert ita corde volunta-s,

Hoc superate jugum: et facili jam tramite sistam.”

Dixit, et ante tulit gressum, camposque nitentes

Desuper ostentat; dehinc summa cacumina linquunt.
At pater Anchises penitus convalle virenti

Inclusas animas, superumque ad lumen ituras,

Lustrabat studio recolens, omnemque suorum

Forte recensebat numerum, carosque nepotes,

Fataque, fortunasque virum, moresque, manusque.

Isque ubi tendentem adversum per gramina vidit

AEnean, alacris palmas utrasque tetendit 3

Effusaeque genis lacrimae3 et vox excidit ore:

“ Venisti tandem, tuaque spectata parenti

Vicit iter durum pietas Ρ datur ora tueri,

Nate, tua, et notas audire et reddere voces Ρ

Sic equidem ducebam animo, rebarque futurum,

Tempora dinumerans3 nec me mea cura fefellit.

Quas ego te terras et quanta per aequora vectum

Accipio! quantis jactatum, nate, periclis!

Quam metui, ne quid Libyae tibi regna nocerent !”

Ille autem: ‘⁴ Tua me, genitor, tua tristis imago,

Saepius occurrens, haec limina tendere adegit.

Stant sale Tyrrheno classes. Da jungere dextram,

Da, genitor3 teque amplexu ne subtrahe nostro-’²

Sic memorans largo fietu simul ora rigabat.

Ter conatus ibi collo dare brachia circum:

Ter frustra comprensa manus effugit imago,

Par levibus ventis, volucrique simillima somno.
Interea videt AEneas in valle reducta

Seclusum nemus, et virgulta sonantia silvis,

Lethaeumque, domos placidas qui praenatat, amnem.

Hunc circum immunerae gentes populique volabant:

Ac velut in pratis ubi apes aestate serena

Floribus insidunt variis, et candida circum

Lilia funduntur3 strepit omnis murmure campus.

Horrescit visu subito, causasque requirit

Inscius AEneas, quae sint ea flumina porro,

Quive viri tanto complerint agmine ripas.

Tum pat-er Anchises: ‘⁶ Animae, quibus altera fato

