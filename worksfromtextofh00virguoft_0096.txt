62 P. vinoun mnoms.

Glande sues laeti redeunt ; dant arbuta silvae3
Et varios ponit fetus auctumnus‚ et alte
Mitis in apricis coquitur vindemia saxis.
Interea dulces pendent circum oscula nati;
Casta pudicitiam servat domus3 ubera vaccae
Lactea demittunt: pinguesque in gramine Iaeto
Inter se adversis luctantur cornibus haedi.
Ipse djes agitat festos3 fususque per herbam,
Ignis ubi in medio, et socii cratera coronant,
Te libans, Lenaee, vocat ; pecorisque magistris
Velocis jaculi certamina ponit in ulmo,
Corporaque agresti nudant praedura palaestra.
Hanc olim veteres vitam coluere Sabini 3
Hanc Remus et srater3 sic fortis Etruria crevit3
Scilicet et rerum facta est pulcherrima Roma,
Septemque una sibi muro circumdedit arces.
Ante etiam sceptrum Dictaei regiS, et ante
Impia quam caesis gens est epulata juvencis,
Aureus hanc vitam in terris Saturnus agebat.
Necdum etiam audierant inflari classica, necdum
Impositos duris crepitare incudibus enses.

Sed nos immensum spatiis confecimus aequor,
Et jam tempus equum fumantia solvere colla.

 

