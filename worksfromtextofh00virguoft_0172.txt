138 P. VIRGILII MARONIS

 

Hae c finis Priami fatorum3 hic exitus inum

Sorte tulit, Trojam incensam et prolapsa videntem
Pergama, tot quondam populis terrisque superbum
Regnatorem Asiae. ,J acet ingens litore truncus,
Axmlsumque humeris caput, et sine nomine corpus.

“ At me tum primum saevus circumstetit horror:
Obstupui3 subiit cari genitoris imago,

Ut regem aequaevum erudeli vulnere vidi
Vitam exhalantem; subiit deserta Creusa,
Et direpta domus, et parvi casus Iuli.
Respicio, et quae sit me circum copia lustro.
Deseruere omnes defessi3 et corpora saltu
Ad terram misere aut ignibus aegra dedere.

“ [J amque adeo super unus eram3 quum limina Vestae
Servantem et tacitam secreta in sede latentem
Tyndarida aspicio 3 dant clara incendia lucem
Errauti, passimque oculos per cuncta ferenti.

Illa sibi infestos eversa ob Pergama Teucros,

Et poenas Danaum et deserti conjugis iras
Praemetuens‚ Trojae et patriae communis Erinys,
Abdiderat sese, atque aris invisa sedebat. ,

Exarsere ignes anim03 subit ira cadentem

Ulcisei patriam, et sceleratas sumere poenas:
Scilicet haec Spartam incolumis patriasque Mycenas
Aspiciet, partoque ibit regina triumpho?
Conjugiumqoe, domumque, patres, natosque videbit,
Iliadum turba et Phrygiis comitata ministris Ρ
Occiderit ferro Priamus Ρ Troja arserit igni Ρ

