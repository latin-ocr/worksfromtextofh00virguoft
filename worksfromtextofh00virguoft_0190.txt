156 P. vmmm MAnoms

‘⁴ Hic incredibilis rerum sama occupat aures,
Priamiden Helenum Graias regnare per urbes,
Conjugio AEacidae Pyrrhi sceptrisque potitum ;
Et patrio Andromachen iterum cessisse marito.
Obstupui, miroque incensum pectus amore
Compellare virum, et casus cognoscere tantos.
Progredior portii, classes et litora linquens;
Solemnes quum forte dapes et tristia dona,
Ante urbem in luco, salsi Simoentis ad undam,
Libabat cineri Andromache, manesque vocabat

 

Hectoreum ad tumulum, viridi quem cespite inanem,
Et geminas, causam lacrimis, sacraverat aras.

Ut me conspexit venientem, et Troia circum
Arma amens vidit, magnis exterrita monstris
Deriguit visu in medio ; calor ossa reliquit 3
Labitur, et longo vix tandem tempore fatur:

‘ Verane te facies, verus mihi nuncius affers,

Nate dea? vivisne ἲ aut si lux alma recessit,
Hector ubi est Υ dixit, lacrimasque effudit, et omnem
Implevit clamore locum. Vix pauca furenti
Subjicio, et raris turbatus vocibus hisco:

‘ Vivo equidem, vitamque extrema per omnia duco.
Ne dubita: nam vera vides.

Heu! quis te casus dejectam conjuge tanto
Excipit Ρ aut quae digna satis fortuna revisit Ῥ
Hectoris Andromache Pyrrhin’ connubia servas ?’
Dejecit vultum, et demissa voce locuta est:

‘ O felix una ante alias Priameia virgo,

Hostilem ad tumulum Trojae sub moenibus altis
Jussa mori, quae sortitus non pertulit 111105,

Nec victoris heri tetigit captiva cubile!

