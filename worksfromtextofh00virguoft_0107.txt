GEORGICON LI'B. HI.

Illas ducit amor trans Gargara, transque sonantem
Ascanium3 superant montes, et flumina tranant.
Continuoque, avidis ubi subdita flamma medullis,
Vere magis, quia vere calor redit ossibus, ’111ae
Ore omnes versae in zephyrum stant rupibus altis,
Exceptantque leves auras3 et saepe sine ullis
Conjugiis vento gravidae, mirabile dictu,
Saxa per et scopulos et depressas convaJles
Diffugiunt, non, Eure, tuos, neque Solis ad ortus,
In Boream Caurumque, aut unde nigerrimus Auster
Nascitur, et pluvio contristat frigore coelum.
Hic demum, hippomanes vero quod nomine dicunt
Pastores‚ lentum destillat ab inguine virus,
HippomaneS‚ quod saepe malae legere novercae,
Miscueruntque herbas et non innoxia verba.

Sed fugit interea, fugit irreparabile tempus,
Singula dum capti circumvectamur amore.
Hoc satis armentis3 superat pars altera curae,
Lanigeros agitare greges hirtasque capellas.
Hic labor; hinc laudem fortes sperate coloni.
Nec sum animi dubius, verbis ea vincere magnum
Quam sit, et angustis hunc addere rebus honorem.
Sed me Parnasi deserta per ardua dulcis
Raptat amor3 juvat ire jugis, qua nulla priorum
Castaliam molli devertitur orbita clivo.

N unc, veneranda Pales, magno nunc ore sonandum.

Incipiens stabulis edico in mollibus herbam
Carpere oves, dum mox frondosa reducitur aestas ;
Et multa duram stipula filicumque maniplis
Sternere subter humum, glaciesne frigida laedat
Molle pchS‚ scabiemque ferat turpesque podagras.
Post hinc digressus jubeo frondentia capris
Arbuta sufficere, et fluvios praebere recentes:

Et stabula a ventis hiberno opponere soli

Ad medium conversa diem, quum frigidus olim

J am cadit extremoque irrorat Aquarius anno.

Hae quoque non cura nobis leviore tuendae3

Neo minor usus erit3 quamvis Milesia magno
Vellera mutentur Tyrios incocta rubores.

Densior hinc suboles, hinc largi copia lactis:
Quam magis exhausto spumaverit ubere mulctra. ;
Laeta magis pressis manabunt flumina mammis.
Nec minus interea barbas incanaque menta
Cinyphii tondent hirci saetasque comantes

Usum in castrorum, et miseris velamina nautis.
Pascuntur vero silvas et summa Lycaei,

73

