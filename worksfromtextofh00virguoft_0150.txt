116 P. vmoun MAnoms

Quem si fata virum servant, si vescitur aura
AEtheria, neque adhuc crudelibus occubat umbris,
Non metus, officio nc te certasse priorem
Paeniteat. Sunt et Siculis regionibus urbes,
Arvaque, Trojanoque a sanguine clarus Acestes.
Quassatam ventis liceat subducere classem,

Et silvis aptare trabes et stringere remos3

Si datur Italiam, sociis et rege recepto,
Tendere, ut Italiam laeti Latiumque petamus ;
Sin absumta salus, et te, pater optime Teucrum,
Pontus habet Libyae, nec spes jam restat Iuli,
At freta Sicaniae saltem sedesque parataS,

Unde huc advecti, regemque petamus Acesten.”
Talibus Ilioneus 3 cuncti simul ore fremebant
Dardanidae.

Tum breviter Dido, vultum demissa, profatur:
“Solvite corde metum, Teucri, secludite curas.
Res dura et regni novitas me talia cogunt
Moliri, et late fines custode tueri.

Quis genus AEneadum, quis Trojae nesciat urbem,
Virtutesque virosque, aut tanti incendia belli Ρ
Non obtusa adeo gestamus pectora Poeni3

Nec tam aversus equos Tyria Sol jungit ab urbe.
Seu vos Hesperiam magnam Saturniaque arva,
Sive Erycis fines regemque optatis Acesten,
Auxilio tutos dimittam, opibusque juvabo.

Vultis et his mecum pariter considere regnis3
Urbem quam statuo, vestra est: subducite naves;
Tros Tyriusque mihi nullo discrimine agetur.
Atque utinam rex ipse, noto compulsus eodem,
Afforet AEneas ! Equidem per litora certos
Dimittam, et Libyae lustrare extrema jubebo,

Si quibus ejectus silvis aut urbibus errat.’'

His animum arrecti dictis, et fortis Achates
Et pater sEneas jamdudum erumpere nubem
Ardebant. Prior AEnean compellat Achates:

‘⁶ Nate dea, quae nunc animo sententia surgit?
Omnia tuta vides, classem sociosque receptos.
Unus abest, medio in fluctu quem vidimus ipsi
Submersum3 dictis respondent cetera matris.''
Vix ea fatus erat, quum circumfusa repente
Scindit se nubeS, et in aethera purgat apertum.
Restitit AEneaS, claraque in luce refulsit,

Os humerosque deo similis : namque ipsa decoram
Caesariem nato genetrix, lumenque juventae
Purpureum, et laetos oculis afflarat honores:

